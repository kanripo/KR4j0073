# -*- mode: mandoku-view; -*-
#+TITLE: 花草稡編
#+DATE: 2015-08-25 00:49:45.468338
#+PROPERTY: ID KR4j0073
#+PROPERTY: BASEEDITION WYG    
#+PROPERTY: JUAN 提要
<pb:KR4j0073_WYG_000-1a>¶
欽定四庫全書　　　　　　集部十¶
　花草稡編　　　　　　　　詞曲類二(詞選之屬/)¶
　　提要¶
　　　　(臣/)等謹案花草稡編二十四巻明陳耀文編耀¶
　　　　文有經典稽疑已著錄是編採掇唐宋歌詞¶
　　　　亦間及于元人而所采殊少耀文自稱其因¶
　　　　唐花間集宋草堂詩餘而起故以花草稡編¶
　　　　為名然使惟以二書合編各採其一字名書¶
<pb:KR4j0073_WYG_000-1b>¶
　　　　已無義理乃綜括兩代之詞而以花字代唐¶
　　　　字以草字代宋字衡以名實尤屬未安然其¶
　　　　書捃摭繁富毎調有原題者必錄原題或稍¶
　　　　僻者必著采自某書其有本事者併列詞話¶
　　　　於其後其詞本不佳而所填實為孤調如縷¶
　　　　縷金之類則註曰備題編次亦頗不茍盖耀¶
　　　　文于明代諸人中猶講考證之學非嘲風弄¶
　　　　月者比也雖糾正之詳不及萬樹之詞律選¶
<pb:KR4j0073_WYG_000-2a>¶
　　　　擇之精不及朱彝尊之詞綜而裒輯之功實¶
　　　　居二家之前創始難工亦不容以後來掩矣¶
　　　　此本與天中記板式相同盖猶耀文舊刻而¶
　　　　巻首乃有延祐四年陳良弼序刋刻拙惡僅¶
　　　　具字形而其文則仍耀文之語盖坊賈得其¶
　　　　舊板别刋一序弁其首以偽為元板耳乾隆¶
　　　　四十六年四月恭校上¶
　　　　　　　總纂官(臣/)紀昀(臣/)陸錫熊(臣/)孫士毅¶
<pb:KR4j0073_WYG_000-2b>¶
　　　　　　　總　校　官　(臣/)　陸　費　墀¶
#+PROPERTY: JUAN 原序
<pb:KR4j0073_WYG_000-3a>¶
花草稡編原序¶
夫填詞者古樂府流也自昔選次者衆矣唐則有花間¶
集宋則草堂詩餘詩盛於唐而衰於晚葉至夫詞調獨¶
妙絶無倫然宋之草堂盛行而花間不顯故知宣情易¶
感含思難諧者矣余自牽拙多睡嘗欲銓稡二集以備¶
一代典章顧以紀緝天中因循有未果者嗣以飄泊東¶
南納交素友淮隂吳生承恩姑蘓吳生岫皆躭樂秇文¶
藏書甚冨余每得之假閲輙隨筆位序之久之遂成六¶
<pb:KR4j0073_WYG_000-3b>¶
巻移疾歸來㳺息竹素綜綴正業之餘因復益以諸人¶
之本集各家之選本記録之所附載翰墨之所遺留上¶
遡開天下訖宋末曲調不載於舊刻者元詞間亦與焉¶
其義例以世次為后先以短長為小大為巻一十有二¶
計詞三千二百八十餘首䴡則兼收不無有乖於大雅¶
文房取玩畧闚前輩之典刑邑侯太初謂天中百巻未¶
便刻成此帙無多冝先付梓余重違其意漁獵剪耘殆¶
逾二紀敝帚亦不忍遂棄者所愧顧曲逺謝於周郎酸¶
<pb:KR4j0073_WYG_000-4a>¶
鹹或爽於衆口貽之詞垣庶期寄於取材云是刻也繇¶
花間草堂而起故以花草命編陳良弼序¶
