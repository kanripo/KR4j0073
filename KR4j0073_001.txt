# -*- mode: mandoku-view; -*-
#+TITLE: 花草稡編
#+DATE: 2015-08-25 00:49:45.492029
#+PROPERTY: ID KR4j0073
#+PROPERTY: BASEEDITION WYG    
#+PROPERTY: JUAN 卷一 
<pb:KR4j0073_WYG_001-1a>¶
欽定四庫全書¶
　花草稡編巻一¶
　　　　　　　　　　　　明　陳耀文　輯¶
　小令¶
　　蒼梧謡(餞劉恭父/)　　　　　　張安國¶
歸十萬人家兒樣啼公歸去何日是来時¶
　　二¶
歸獵獵薫風捲繡旗攔教住重舉送行盃¶
<pb:KR4j0073_WYG_001-1b>¶
　　三¶
歸數得宣麻拜相時秋前後公衮更莱衣¶
　　十六字令(牕月/)　　　　　　　周晴川(天機/餘錦)¶
眼月影穿牕白玉錢無人弄移過枕函邊¶
　　閒中好　　　　　　　　　　鄭夢復¶
閒中好盡日松為侣此趣人不知輕風度僧語¶
　　二　　　　　　　　　　　　段成式¶
閒中好塵務不縈心坐對當窗木看移三面隂¶
<pb:KR4j0073_WYG_001-2a>¶
　　三　　　　　　　　　　　　張善繼¶
閒中好幽磬度鐘遲巻上論題肇畫中僧姓支¶
　　醉公子　　　　　　　　　　樂府詩集¶
昨日春園飲今朝倒接䍦誰人扶上馬不省下樓時¶
　　一片子¶
栁色青山映梨花雪鳥藏綠窗桃李下閒坐歎春芳¶
　　望夫歌(即羅/嗊曲)　　　　　　　　劉採春(雲溪/友議)¶
不喜秦淮水生憎江上船載兒夫壻去經嵗又經年¶
<pb:KR4j0073_WYG_001-2b>¶
　　二¶
借問東園栁枯来得幾年自無枝葉分莫怨太陽偏¶
　　三¶
莫作商人婦金釵當卜錢朝朝江口望錯認幾人船¶
　　四¶
那年離別日只道往桐廬桐廬人不見今得廣州書¶
　　五¶
昨日勝今日今年老去年黄河清有日白髪黑無緣¶
<pb:KR4j0073_WYG_001-3a>¶
　　六¶
昨夜北風寒牽船浦裏安潮来打纜斷揺櫓始知難¶
　　明月斜(景徳寺僧房/)　　　　　吕洞賔(詩話/總龜)¶
明月斜秋風冷今夜故人来不来教人立盡梧桐影¶
　　南歌子　　　　　　　　　　裴識(雲溪/友議)¶
不是廚中串爭知炙裏心井邊銀釧落展轉恨還深¶
　　二¶
不信長相憶擡頭問取天風吹荷葉動無夜不揺蓮¶
<pb:KR4j0073_WYG_001-3b>¶
　　三¶
簳䗶為紅燭情知不自由細絲斜結網爭奈眼相鈎¶
　　醉粧詞　　　　　　　　　　蜀王衍¶
者邊走那邊走只是尋花栁那邊走者邊走莫厭金杯¶
酒(北夢瑣言云蜀後主裹小巾其尖如錐宫妓多/衣道服簪蓮花冠施胭脂夾臉號醉粧作此詞)¶
　　南歌子　　　　　　　　　　温庭筠¶
&KR0034;墮低梳髻連娟細掃睂終日兩相思為君憔悴盡百¶
花時¶
<pb:KR4j0073_WYG_001-4a>¶
　　二¶
轉眄如波眼娉婷似栁腰花裏暗相招憶君腸欲斷恨¶
春宵¶
　　三¶
懶拂鴛鴦枕休縫翡翠裙羅帳罷鑪燻近来心更切為¶
思君¶
　　　　　　　　　　　　　　　張泌¶
栁色遮樓暗桐花落砌香畫堂開處晚風涼髙捲水晶¶
<pb:KR4j0073_WYG_001-4b>¶
簾額襯斜陽¶
　　二¶
岸栁拖煙綠庭花照日紅數聲蜀魄入簾櫳驚斷碧窗¶
殘夢畫屏空¶
　　　　　　　　　　　　　　　温飛卿¶
鏡水夜来秋月如雪採蓮時小娘紅粉對寒浪惆悵正¶
思維¶
　　二¶
<pb:KR4j0073_WYG_001-5a>¶
楚女欲歸南浦朝雨濕愁紅小船揺漾入花裏波起隔¶
西風¶
　　荷葉盃　　　　　　　　　　顧夐¶
春盡小庭花落寂寞凭檻斂雙睂忍教成病憶佳期知¶
摩知知摩知¶
　　二¶
記得那時相見膽顫鬢亂四肢柔泥人無語不擡頭羞¶
摩羞羞摩羞¶
<pb:KR4j0073_WYG_001-5b>¶
　　三¶
夜久歌聲怨咽殘月菊冷露微微看看濕透縷金衣歸¶
摩歸歸摩歸¶
　　四¶
金鴨香濃鴛被枕膩小髻簇花鈿腰如細栁臉如蓮憐¶
摩憐憐摩憐¶
　　五¶
一去又乖期信春盡滿院長莓苔手拈裙帶獨排徊来¶
<pb:KR4j0073_WYG_001-6a>¶
摩来来摩来¶
　　甘露歌(古祝英臺/集句)　　　　　　王介甫¶
折得一枝香在手人間應未有疑是經春雪未消今日¶
是何朝¶
　　二¶
盡日含毫難比興都無色可並萬里晴天何處来真是¶
屑瓊瑰¶
　　三¶
<pb:KR4j0073_WYG_001-6b>¶
天寒日暮山谷裏的礫愁成水地上漸多枝上稀唯有¶
故人知¶
　　北邙月　　　　　　　　　　妙香(洞微/志)¶
勸君酒莫辭花落抛舊枝只有北邙山下月清光到死¶
也相隨(鄭繼超遇田參軍贈妓曰妙香數年告別/歌此詞送酒翌日同至北邙下化狐而去)¶
　　三臺令(一名翠/華引)　　　　　　　王建¶
池北池南草綠殿前殿後花紅天子千秋萬嵗未央明¶
月清風¶
<pb:KR4j0073_WYG_001-7a>¶
　　二¶
魚藻池邊射鴨芙蓉苑裏看花日色赭黄相似不著紅¶
鸞扇遮¶
　　開元樂　　　　　　　　　　沈存中(侯鯖/録)¶
鳷鵲樓頭日暖蓬莱殿裏花香草綠煙迷步輦天髙日¶
近龍床¶
　　二¶
按舞驪山影裏回鸞渭水光中玉笛一天明月翠華滿¶
<pb:KR4j0073_WYG_001-7b>¶
陌東風¶
　　三¶
樓上正臨宫外人間不見仙家寒食輕煙薄霧滿城明¶
月梨花¶
　　四¶
殿後春旗簇仗樓前御隊穿花一片紅雲鬧處外人遥¶
認官家¶
　(括元豐中為翰林學士/有詞四首裕陵賞愛之)¶
<pb:KR4j0073_WYG_001-8a>¶
　　晴偏好　　　　　　　　　　李霜涯¶
平湖千頃生芳草芙蓉不照紅顛倒東坡道波光瀲灧¶
晴偏好¶
　(西湖雖有山泉而大旱亦嘗龜坼嘉熙庚子水涸/茂草生焉祈雨無應李戲作此邏者㢘捕之不得)¶
　　摘得新　　　　　　　　　　皇甫松¶
酌一巵須教玉笛吹錦筵紅爉燭莫来遲繁紅一夜經¶
風雨是空枝¶
　　二¶
<pb:KR4j0073_WYG_001-8b>¶
摘得新枝枝葉葉春管絃兼美酒最闗人平生都得幾¶
十度展香茵¶
　　雙雁兒　　　　　　　　　　楊補之¶
窮隂急景暗推遷減綠鬢換朱顔利名牽役幾時閒又¶
還驚一嵗圓¶
　　二¶
勸君今夕不須眠且滿滿泛觥船大家沈醉對芳筵願¶
新年勝舊年¶
<pb:KR4j0073_WYG_001-9a>¶
　　三¶
休驚明日嵗華新且喜得又逢春北堂歌舞奉慈親願¶
遐齡等大椿¶
　　十愛詞　　　　　　　　　　鄭子聃¶
我愛沂陽好民淳訟自稀誰言珥筆混莱夷行見離離¶
秋草鞠圜扉¶
　(齊乗云齊州俗有登莱沂密腦後插筆之語/金末子聃知沂州民淳訟簡故作此詞云)¶
　　春曉曲　　　　　　　　　　朱希真¶
<pb:KR4j0073_WYG_001-9b>¶
西樓落月雞聲急夜浸疎香淅瀝玉人酒渇嚼春冰曉¶
色入簾横寳瑟¶
　　西樓月(即春/曉曲)　　　　　　　　張仲宗¶
瑶軒倚檻春風度栁垂煙花帶露半閒鴛被怯餘寒燕¶
子時来窺繡户¶
　　搗練子(聞砧/)　　　　　　　　李後主¶
深院静小庭空斷續寒砧斷續風無奈夜長人不寐數¶
聲和月到簾櫳(蘭畹/曲㑹)¶
<pb:KR4j0073_WYG_001-10a>¶
　　又(春恨/)¶
雲鬢亂晩粧殘帶恨睂兒逺岫攢斜托香腮春筍懶為¶
誰和淚倚欄杆¶
　　　　　　　　　　　　　　　秦少游¶
心耿耿淚雙雙皎月清風冷透窗人去秋来宫漏永夜¶
深無語對銀釭¶
　　桂殿秋　　　　　　　　　　向伯恭¶
秋色裏月明中紅旌翠節下蓮宫蟠桃已結瑶池露桂¶
<pb:KR4j0073_WYG_001-10b>¶
子初開玉殿風¶
　　漁父　　　　　　　　　　　張志和¶
西塞山前白鷺飛桃花流水鱖魚肥青箬笠綠蓑衣斜¶
風細雨不須歸¶
　　二¶
釣臺漁父褐為裘兩兩三三舴艋舟能縦櫂慣乗流長¶
江白浪不曾憂¶
　　三¶
<pb:KR4j0073_WYG_001-11a>¶
霅溪灣裏釣魚翁舴艋為家西復東江上雪浦邊風笑¶
著荷衣不歎窮¶
　　四¶
松江蟹舍主人歡菰飯蓴羮亦共飱楓葉落荻花乾醉¶
宿漁舟不覺寒¶
　　五¶
青草湖中月正圓巴陵漁父櫂歌連釣車子掘頭船樂¶
在風波不用僊¶
<pb:KR4j0073_WYG_001-11b>¶
　(新唐書云志和字子同始名龜齡十六擢明經肅宗/特見賞重因賜名後坐事貶南浦尉不復仕居江湖)¶
　(自稱煙波釣徒著𤣥真子亦以自號毎垂釣不設餌/志不在魚也嘗撰漁歌憲宗圖眞求其歌不能致)¶
　(西呉記云湖州磁湖鎮道士磯即張志和所謂西塞/山前也志和有漁父詞刺史顔真卿與陸鴻漸徐士)¶
　(衡李成矩共唱和二/十五首遞相唱和)¶
　(李徳裕𤣥真子漁歌記云徳裕頃在内庭伏覩憲宗/皇帝寫眞訪求𤣥真子漁歌嘆不能致余世與𤣥真)¶
　(子有舊早聞其名又感明主賞異愛才見思如此毎/夢想遺跡今乃獲之如遇良寳於戲漁父賢而名隠)¶
　(鴟夷智而功髙未若𤣥真隠而名彰顯而無/事其嚴光之比與處二子之間誠有裕矣)¶
　　　　　　　　　　　　　　　張松齡¶
<pb:KR4j0073_WYG_001-12a>¶
樂在風波釣是閒草堂松桂已堪攀太湖水洞庭山狂¶
風浪起且須還(松齡𤣥真子之兄也懼其/放浪不返和其詞以招之)¶
　　　　　　　　　　　　　　　李珣¶
避世垂綸不記年官髙爭得似君閒傾白酒對青山笑¶
指柴門帶月還¶
　　　　　　　　　　　　　　　和凝¶
白芷汀寒立鷺鷥蘋風輕剪浪花時煙羃羃日遲遲香¶
引芙蓉惹釣絲¶
<pb:KR4j0073_WYG_001-12b>¶
　　題供奉衛賢春江釣叟圖(二/首)　　李後主(金索/書)¶
閬苑有情千里雪桃李無言一隊春一壺酒一竿身快¶
活如儂有㡬人¶
　　二¶
一棹春風一葉舟一綸繭縷一輕鈎花滿渚酒滿甌萬¶
頃波中得自由(見五代畫/品補遺)¶
　　　　　　　　　　　　　　　髙宗(唐溪/詩話)¶
水涵微雨湛虚明小笠輕蓑未要晴明鑑裏縠紋生白¶
<pb:KR4j0073_WYG_001-13a>¶
鷺飛来空外聲¶
　　　　　　　　　　　　　　　管仲姬¶
人生貴極是王侯浮利浮名不自由爭得似一扁舟弄¶
月吟風歸去休¶
　　夢江南(即望江南一名憶江/南夢遊仙謝秋娘)　　白樂天¶
江南好風景舊曾諳日出江花紅勝火春来江水綠如¶
藍能不憶江南¶
　　　　　　　　　　　　　　　劉禹錫¶
<pb:KR4j0073_WYG_001-13b>¶
春去也多謝洛城人弱栁風從疑舉袂叢蘭裛露似霑¶
巾獨笑亦含嚬¶
　　　　　　　　　　　　　　　温飛卿¶
梳洗罷獨倚望江樓過盡千㠶皆不是斜暉脈脈水悠¶
悠腸斷白蘋洲¶
　　二¶
千萬恨恨極在天涯山月不知心裏事水風空落眼前¶
花揺曳碧雲斜¶
<pb:KR4j0073_WYG_001-14a>¶
　　採蓮子　　　　　　　　　　皇甫松¶
菡萏香連十頃陂(舉/棹)小姑貪戲採蓮遲(年/少)晩来弄水船¶
頭濕(舉/棹)更脫紅裙裹鴨兒(年/少)¶
　　二¶
船動湖光灧灧秋(舉/棹)貪看年少信船流(年/少)無端隔水抛¶
蓮子(舉/棹)遥被人知半日羞(年/少)¶
　　章臺栁(寄栁氏/)　　　　　　　韓翃¶
章臺栁章臺栁往日依依今在否縦使長條似舊垂亦¶
<pb:KR4j0073_WYG_001-14b>¶
應攀折他人手¶
　　又(荅韓員外/)¶
楊栁枝芳菲節可恨年年贈離別一葉隨風忽報秋縦¶
使君来豈堪折¶
　　楊栁枝　　　　　　　　　　白居易¶
一樹春風萬萬枝嫩於金色軟於絲永豐西角荒園裏¶
盡日無人屬阿誰¶
　　　　　　　　　　　　　　　唐無名氏¶
<pb:KR4j0073_WYG_001-15a>¶
萬里長江一帶開岸邊楊栁㡬千栽錦帆未落西風起¶
惆悵龍舟去不迴¶
　　　　　　　　　　　　　　　崔道融¶
霧撚煙搓一索春年年長似染来新應須喚作風流線¶
繫得東西南北人¶
　　　　　　　　　　　　　　　顧雲(續本/事詩)¶
灞岸晴来送別頻相偎相倚不勝春自家飛絮猶無定¶
爭把長條絆得人¶
<pb:KR4j0073_WYG_001-15b>¶
　　　　　　　　　　　　　　　李涉(鑒戒/錄)¶
錦池江上栁垂橋風引蟬聲送寂寥不必如絲千萬縷¶
只禁離恨兩三條¶
　　　　　　　　　　　　　　　滕邁¶
三條陌上拂金羈萬里橋邊映酒旗此日令人腸欲斷¶
不堪將入笛中吹¶
　　　　　　　　　　　　　　　温庭筠¶
宜春苑外最長條閒褭春風伴舞腰正是玉人腸絶處¶
<pb:KR4j0073_WYG_001-16a>¶
一渠春水赤欄橋¶
　　二¶
南内牆東御路傍須知春色栁絲黄杏花未肯無情思¶
何事行人最斷腸¶
　　三¶
館娃宫外鄴城西逺映征㠶近拂堤繫得王孫歸意切¶
不同芳草緑萋萋¶
　　　　　　　　　　　　　　　牛嶠¶
<pb:KR4j0073_WYG_001-16b>¶
解凍風来陌上青解垂羅袖拜卿卿無端褭娜臨官路¶
舞送行人過一生¶
　　二¶
呉王宫裏色偏深一簇纎條萬縷金不憤錢塘蘇小小¶
引郎松下結同心¶
　　三¶
褭翠籠煙拂暖波舞裙新染麴塵羅章華臺畔隋堤上¶
傍得春風爾許多¶
<pb:KR4j0073_WYG_001-17a>¶
　　　　　　　　　　　　　　　歐陽烱¶
軟碧揺煙似送人映花時把翠蛾嚬青青自是風流主¶
慢颭金絲待洛神¶
　　添聲楊栁枝　　　　　　　　裴識¶
思量大是惡因緣只得相看不得憐願作琵琶槽那畔¶
美人長抱在胸前¶
　　　　　　　　　　　　　　　温岐¶
一尺深紅䝉麴塵舊物天生如此新合歡桃核終堪恨¶
<pb:KR4j0073_WYG_001-17b>¶
裏許元来別有人¶
　　二¶
井底㸃燈深燭伊共郎長行莫圍棊玲瓏骰子安紅豆¶
入骨相思知不知¶
　　竹枝　　　　　　　　　　　孫光憲¶
亂繩千結絆人深越羅萬丈表長尋楊栁在身垂意緒¶
藕花落盡見蓮心¶
　　　　　　　　　　　　　　　張妙淨¶
<pb:KR4j0073_WYG_001-18a>¶
憶把明珠買妾時妾起梳頭郎畫睂郎今何處妾獨在¶
怕見花間蝴蝶飛(張字恵逺曹妙清字比玉俱/曉音律與楊㢘夫為文字友)¶
　　八拍蠻　　　　　　　　　　閻選¶
愁鎖黛睂煙易慘淚飄紅臉粉難勻憔悴不知縁底事¶
遇人推道不宜春¶
　　二¶
雲鎖嫩黄煙栁細風吹紅蔕雪梅殘光影不勝閨閣恨¶
行行坐坐黛睂攢¶
<pb:KR4j0073_WYG_001-18b>¶
　　小秦王　　　　　　　　　　蘇東坡¶
濟南春好雪初晴行到龍山馬足輕使君莫忘霅溪女¶
時作陽闗腸斷聲¶
　(苕溪漁隠云唐初歌詞多是五言或七言詩初無長/短句自中葉至五代漸變成長短句及宋朝則盡為)¶
　(此體今所存者止瑞鷓鴣小秦王二闋是七言八句/詩并七言絶句詩而已瑞鷓鴣尤依字易歌若小秦)¶
　(王必須雜以虚/聲乃可歌耳)¶
　　字字雙　　　　　　　　　　王麗真(女/郎)¶
床頭錦衾斑復斑架上朱衣殷復殷空庭明月閒復閒¶
<pb:KR4j0073_WYG_001-19a>¶
夜長路逺山復山¶
　　南鄉子　　　　　　　　　　歐陽烱¶
嫩草如煙石榴花發海南天日暮江亭春影淥鴛鴦浴¶
水逺山長看不足¶
　　二¶
洞口誰家木蘭船繫木蘭花紅袖女郎相引去遊南浦¶
笑倚春風相對語¶
　　三¶
<pb:KR4j0073_WYG_001-19b>¶
二八花鈿胸前如雪臉如蓮耳墜金環穿瑟瑟霞衣窄¶
笑倚江頭招逺客¶
　　　　　　　　　　　　　　　李詢¶
煙漠漠雨淒淒岸花零落鷓鴣啼逺客扁舟臨野渡思¶
鄉處潮退水平春色暮¶
　　二¶
傾綠蟻泛紅螺閒邀女伴簇笙歌避暑信船輕浪裏閒¶
遊戲夹岸荔枝紅蘸水¶
<pb:KR4j0073_WYG_001-20a>¶
　　三¶
雲帶雨浪迎風釣翁迴棹碧灣中春酒香熟鱸魚美誰¶
同醉纜却扁舟篷底睡¶
　　甘州曲　　　　　　　　　　蜀王衍(老學/叢談)¶
畫羅裙能結束稱腰身栁睂桃臉不勝春薄媚足精神¶
可惜許淪落在風塵¶
　　塞上秋　　　　　　　　　　老學叢談¶
瘦藤老樹昏鴉逺山流水人家西風瘦馬斜陽下斷腸¶
<pb:KR4j0073_WYG_001-20b>¶
人去西風古道天涯¶
　　二¶
平沙細草斑斑曲溪流水潺潺塞上清秋早寒一聲新¶
雁黄雲紅葉青山¶
　　三¶
西風塞上鳴笳月明馬上琵琶那底昭君恨多李陵臺¶
下淡煙衰草黄沙¶
　　喜春来(除夜玉/山舟中)　　　　　　　張伯雨¶
<pb:KR4j0073_WYG_001-21a>¶
江梅的的依茅舍石瀨濺濺潄玉沙瓦甌篷底送年華¶
問暮鴉何處阿戎家¶
　　江南春　　　　　　　　　　寇莱公(温公/詩話)¶
波渺渺栁依依孤村芳草逺斜日杏花飛江南春盡離¶
腸斷蘋滿汀洲人未歸¶
　　法駕導引(玉壺清話/作望江南)　　　　　陳去非¶
朝元路朝元路同駕玉華君千乗載花紅一色人間遥¶
指是祥雲回望海光新¶
<pb:KR4j0073_WYG_001-21b>¶
　　二¶
東風起東風起海上百花揺十八風鬟雲半動飛花和¶
雨著輕綃歸路碧迢迢¶
　　三¶
簾漠漠簾漠漠天澹一簾秋自洗玉舟斟白醴月華微¶
映是空舟歌罷海西流¶
　　六么令　　　　　　　　　　吕洞賓¶
東與西眼與睂偃月爐中運坎離靈砂且上飛最幽微¶
<pb:KR4j0073_WYG_001-22a>¶
是天機你休癡你不知¶
　　九張機　　　　　　　　　　樂府雅詞¶
　醉留客者樂府之舊曲九張機者才士之新調憑戞¶
　玉之清歌寫擲梭之春怨章章寄意句句言情恭對¶
　華筵敢陳口號¶
一擲梭心一縷絲連連織就九張機従来巧思知多少¶
苦恨風流夕不歸¶
一張機擲梭光景去如飛蘭房夜永愁無寐嘔嘔軋軋¶
<pb:KR4j0073_WYG_001-22b>¶
織成春恨留著待郎歸¶
兩張機月明人靜漏聲稀千絲萬縷相縈繫織成一段¶
迴紋錦字將去寄呈伊¶
三張機中心有朶耍花兒嬌紅嫩綠春明媚君須早折¶
一枝濃艷莫待過芳菲¶
四張機鴛鴦織就欲雙飛可憐未老頭先白春波碧草¶
曉寒深處相對浴紅衣¶
五張機芳心密與巧心期合歡樹上連理枝雙頭花下¶
<pb:KR4j0073_WYG_001-23a>¶
兩同心處一對化生兒¶
六張機彫花鋪錦半離披蘭房別有留春計爐添小篆¶
日長一線相對繡工遲¶
七張機春蠶吐盡一生絲莫教容易裁羅綺無端剪破¶
仙鸞彩鳯分作兩般衣¶
八張機纎纎玉手住無時蜀江濯盡春波媚香遺囊麝¶
花房繡被歸去意遲遲¶
九張機一心長在百花枝百花共作紅堆被却將春色¶
<pb:KR4j0073_WYG_001-23b>¶
藏頭裹面不怕睡多時¶
輕絲象牀玉手出新竒千花萬草光凝碧裁縫衣著春¶
天歌舞飛蝶語黄鸝¶
春衣素絲染就已堪悲塵昏汗汗無顔色應同秋扇從¶
兹永棄無復奉君時¶
歌聲飛落畫梁塵舞罷香風巻繡茵更欲縷陳機上恨¶
尊前恐有斷腸人¶
　　又¶
<pb:KR4j0073_WYG_001-24a>¶
一張機採桑陌上試春衣風晴日暖慵無力桃花枝上¶
啼鶯言語不肯放人歸¶
兩張機行人立馬意遲遲深心未忍輕分付回頭一笑¶
花間歸去只恐被花知¶
三張機吳蠶已老燕雛飛東風宴罷長洲苑輕綃催趁¶
館娃宫女要換舞時衣¶
四張機咿啞聲裏暗顰睂回梭織朶垂蓮子盤花易綰¶
愁心難整脈脈亂如絲¶
<pb:KR4j0073_WYG_001-24b>¶
五張機横紋織就沈郎詩中心一句無人㑹不言愁恨¶
不言憔悴只恁寄相思¶
六張機行行都是耍花兒花間更有雙蝴蝶停梭一晌¶
閒窗影裏獨自看多時¶
七張機鴛鴦織就又遲疑只恐被人輕裁剪分飛兩處¶
一場離恨何計再相隨¶
八張機回紋知是阿誰詩織成一片淒涼意行行讀遍¶
厭厭無語不忍更尋思¶
<pb:KR4j0073_WYG_001-25a>¶
九張機雙花雙葉又雙枝薄情自古多離別從頭到底¶
將心縈繫穿過一條絲¶
　　憶王孫(一名怨王/孫憶君王)　　　　　　謝克家¶
依依官栁拂宫牆樓殿無人春晝長燕子歸来依舊忙¶
憶君王月破黄昏人斷腸¶
　(避兵夜話云淵聖幸敵營不返謝元及作此詞䑕/璞云語意悲涼讀之使人墮淚真愛君憂國之語)¶
　　　春　　　　　　　　　　　李重光¶
萋萋芳草憶王孫栁外髙樓空斷魂杜宇聲聲不忍聞¶
<pb:KR4j0073_WYG_001-25b>¶
欲黄昏雨打梨花深閉門¶
　　　夏¶
風蒲獵獵小池塘過雨荷花滿院香沈李浮瓜冰雪涼¶
竹方牀針線慵拈午夢長¶
　　　秋¶
颼颼風泠荻花秋明月斜侵獨倚樓十二珠簾不上鈎¶
黯凝眸一㸃漁燈古渡頭¶
　　　冬¶
<pb:KR4j0073_WYG_001-26a>¶
同雲風掃雪初晴天外孤鴻三兩聲獨擁寒衾不忍聽¶
月籠明窗外梅花瘦影横¶
　　　　　　　　　　　　　　　吕聖求¶
晚妝新試碧衫涼金鴨猶殘昨夜香栁際風来月滿廊¶
一雙雙人對鴛鴦浴小塘¶
　　二¶
林花著雨褪胭脂葉底雙桃結子遲對鏡憑郎略皺睂¶
笑微微燕子羞人心懶歸¶
<pb:KR4j0073_WYG_001-26b>¶
　　豆葉黄(欄干萬/里心)　　　　　　　張宗瑞¶
小樓栁色未春深湘月牽情入苦吟翠袖風前冷不禁¶
怕登臨幾曲欄干萬里心¶
　　二¶
清明小院杏花開半啟朱扉燕子来曉起梳頭對玉臺¶
照香腮羞覩驚鴻瘦影回(集作畫/蛾睂)¶
　　　　　　　　　　　　　　　陳子髙¶
粉牆丹柱栁絲中簾箔輕明花影重午醉醒来一面風¶
<pb:KR4j0073_WYG_001-27a>¶
綠悤悤幾顆櫻桃葉底紅¶
　　　　　　　　　　　　　　　莫少虚¶
春風樓上栁腰肢初試花前金縷衣嫋嫋娉娉不自持¶
曉粧遲畫得蛾睂勝舊時¶
　　　　　　　　　　　　　　　程正伯¶
蕭蕭梅雨斷人行門掩殘春綠䕃生翠被寒燈枕自横¶
夢初驚窗外啼鵑催五更¶
　　　　　　　　　　　　　　　姚令威¶
<pb:KR4j0073_WYG_001-27b>¶
毿毿楊栁綠初低澹澹梨花開未齊樓上情人聴馬嘶¶
憶郎歸細雨春風濕酒旗¶
　　蕃女怨　　　　　　　　　　溫飛卿¶
萬枝香雪開已遍細雨雙燕鈿蟬筝金雀扇畫梁相見¶
雁門消息不歸来又飛迴¶
　　二¶
磧南沙上驚雁起飛雪千里玉連環金鏃箭年年征戰¶
畫樓離恨錦屏空杏花紅¶
<pb:KR4j0073_WYG_001-28a>¶
　　後庭花破子¶
玉樹後庭前瑶草粧鏡邊去年花不老今年月又圓莫¶
教偏和花和月大家長少年¶
　　如夢令(一名宴桃源一名憶仙/姿東坡改為如夢令)　古今詞話¶
曾宴桃源仙洞一曲清歌舞鳯長記欲別時和淚出門¶
相送如夢如夢殘月落花煙重(仙鑑太/白作)¶
　(後唐莊宗修内苑掘得斷碑中有三十二字莊宗/使樂工入律歌之名曰古記又使翰林作數篇)¶
　　　　　　　　　　　　　　　馮延已¶
<pb:KR4j0073_WYG_001-28b>¶
塵拂玉臺鸞鏡鳯髻不堪重整綃帳泣流蘇愁掩玉屏¶
人靜多病多病自是行雲無定¶
　　　　　　　　　　　　　　　周美成¶
門外迢迢行路誰送郎邊尺素巷陌雨餘風當面濕花¶
飛去無緒無緒閒處偷垂玉筯¶
　　　　　　　　　　　　　　　朱希真¶
一夜新秋風雨客恨客愁無數我是卧雲人悔到紅塵¶
深處難住難住拂袖青山歸去¶
<pb:KR4j0073_WYG_001-29a>¶
　　　　　　　　　　　　　　　謝無逸¶
花落鶯啼春暮陌上綠楊飛絮金鴨晚香寒人在洞房¶
深處無語無語葉上數聲疎雨¶
　　二¶
門外落花流水日暖杜鵑聲碎蕃馬小屏風一枕畫堂¶
春睡如醉如醉正是困人天氣¶
　　　　　　　　　　　　　　　秦少游¶
門外鴉啼楊栁春色著人如酒睡起熨沈香玉腕不勝¶
<pb:KR4j0073_WYG_001-29b>¶
金斗消瘦消瘦還是褪花時候¶
　　二¶
遥夜沈沈如水風緊驛亭深閉夢破䑕窺燈霜送曉寒¶
侵被無寐無寐門外馬嘶人起¶
　　三¶
幽夢悤悤破後妝粉亂痕霑袖遥想酒醒来無奈玉銷¶
花瘦回首回首遶岸夕陽疎栁¶
　　四¶
<pb:KR4j0073_WYG_001-30a>¶
樓外殘陽紅滿春入栁條將半桃李不禁風回首落英¶
無限腸斷腸斷人共楚天俱逺¶
　　五¶
池上春歸何處滿目落花飛絮孤館悄無人夢斷月堤¶
歸路無緒無緒簾外五更風雨¶
　　　　　　　　　　　　　　　向豐之¶
誰伴明窗獨坐我和影兒兩箇燈盡欲眠時影也把人¶
抛躱無那無那好個恓惶的我¶
<pb:KR4j0073_WYG_001-30b>¶
　　　　　　　　　　　　　　　晁叔用¶
簾外新来雙燕朱閣瓊樓穿遍香徑得泥歸飛蹙池塘¶
波面誰見誰見春晚昭陽宫殿¶
　　二¶
牆外轆轤金井驚夢瞢騰初省深院閉斜陽燕入隂隂¶
簾影人靜人靜花落鳥啼飛定¶
　　三¶
門在垂楊隂裏樓枕曲江春水一陣牡丹風香壓滿園¶
<pb:KR4j0073_WYG_001-31a>¶
花氣沈醉沈醉不記綠窗先睡¶
　　　　　　　　　　　　　　　沈㑹宗¶
日過重簾未捲裊裊欲殘香線午醉恰醒来栁外一聲¶
鶯囀不見不見門掩落花深院¶
　　二¶
迴首蕪城舊苑還是綠深紅淺春意已無多斜日滿簾¶
飛燕不見不見花上雨来風轉¶
　　　　　　　　　　　　　　　曹元寵¶
<pb:KR4j0073_WYG_001-31b>¶
門外綠隂千頃兩兩黄鸝相應睡起不勝情行到碧梧¶
金井人靜人静風動一枝花影¶
　　　　　　　　　　　　　　　朱雍¶
池上數枝開遍臨水幽香清淺樓上欲黄昏吹徹一聲¶
晴管零亂零亂衣上殘英都滿¶
　　　　　　　　　　　　　　　黄魯直¶
鶯嘴啄花紅溜燕尾㸃波綠皺指冷玉笙寒吹徹小梅¶
春透依舊依舊人與綠楊俱瘦¶
<pb:KR4j0073_WYG_001-32a>¶
　　　　　　　　　　　　　　　李易安¶
常記溪亭日暮沈醉不知歸路興盡晚回舟誤入芙蓉¶
深處爭渡爭渡驚起一灘鷗鷺¶
　　二¶
昨夜雨踈風驟濃睡不消殘酒試問巻簾人却道海棠¶
依舊知否知否應是綠肥紅瘦¶
　　　　　　　　　　　　　　　美奴(陸敦禮/侍兒)¶
日暮馬嘶人去船逐清波東注後夜最髙樓還肯思量¶
<pb:KR4j0073_WYG_001-32b>¶
人否無緒無緒生怕黄昏疎雨(苕溪/漁隠)¶
　　　席上紅白桃花　　　　　　嚴蕊(幼芳天/台營妓)¶
道是梨花不是道是杏花不是白白與紅紅別是東風¶
情味曾記曾記人在武陵微醉¶
　　　宫詞　　　　　　　　　　孫夫人¶
翠擘紅蕉影亂月上朱欄一半風自碧空来吹落歌珠¶
一串不見不見人被繡簾遮斷¶
　　　　　　　　　　　　　　　周少隠¶
<pb:KR4j0073_WYG_001-33a>¶
簾幙疎疎風透庭下月寒花瘦寛盡沈郎衣方寸不禁¶
僝僽難受難受燈暗月斜時候¶
　　　　　　　　　　　　　　　賀方回¶
蓮葉初生南浦兩岸綠楊飛絮向晚鯉魚風斷送綵帆¶
何處凝佇凝佇樓外一江煙雨¶
　　　　　　　　　　　　　　　陳去非¶
落日霞綃一縷素月稜稜微吐何處夜歸人嘔嘎㡬聲¶
柔櫓歸去歸去家在煙波深處¶
<pb:KR4j0073_WYG_001-33b>¶
　　　　　　　　　　　　　　　晁次膺¶
又是青春將暮望極桃溪歸路洞户悄無人空鏁一庭¶
紅雨凝佇凝佇人面不知何處¶
　　　書趙伯充家小姬領巾　　　黄魯直¶
天氣把人僝僽落絮遊絲時候茶飯可曾炊(一本云去/嵗迷藏花)¶
(栁恰恰如今時/候心緒幾曾炊)鏡中嬴得銷瘦生受生受更被養娘催¶
繡¶
　　梧葉兒(贈龜溪醫/隱唐茂之)　　　　　　張天雨¶
<pb:KR4j0073_WYG_001-34a>¶
移家去市隠間幽事頗相闗劉商觀棊罷韓康賣藥還¶
㸃檢綠雲鬟數不盡龜溪好山¶
　　宫中調笑(一名轉應詞/一名三臺令)　　　　王建¶
羅袖羅袖暗舞春風依舊遥看歌舞玉樓好日新粧坐¶
愁愁坐愁坐一世虚生虚過¶
　　二¶
蝴蝶蝴蝶飛上金花枝葉君前對舞春風百葉桃花樹¶
紅紅樹紅樹燕語鶯啼日暮¶
<pb:KR4j0073_WYG_001-34b>¶
　　三¶
團扇團扇美人竝来遮面玉顔憔悴三年誰復商量管¶
弦弦管弦管春草昭陽路斷¶
　　　　　　　　　　　　　　　戴叔倫¶
邊草邊草邊草盡来兵老山南山北雪晴千里萬里月¶
明明月明月哀笳一聲愁絶¶
　　　　　　　　　　　　　　　馮延巳¶
春色春色依舊青門紫陌日斜栁暗花嫣醉卧春風少¶
<pb:KR4j0073_WYG_001-35a>¶
年年少年少行樂直須及早¶
　　二¶
明月明月照得離人愁絶更深影入空床不道幃屏夜¶
長長夜長夜夢到庭花隂下¶
　　三¶
南浦南浦翠鬟離人何處當時攜手髙樓依舊樓前水¶
流流水流水中有傷心雙淚¶
　　遐方怨　　　　　　　　　　温飛卿¶
<pb:KR4j0073_WYG_001-35b>¶
憑繡檻解羅幃未得君書斷腸瀟湘春雁飛不知征馬¶
幾時歸海棠花謝也雨霏霏¶
　　二¶
花半折雨初晴未捲珠簾夢殘惆悵聞晚鶯宿粧睂淺¶
粉山横約鬟鸞鏡裏繡羅輕¶
　　訴衷情　　　　　　　　　　溫庭筠¶
鶯語花舞春晝午雨霏微金帶枕宫錦鳳凰帷栁弱燕¶
交飛依依遼陽音信稀夢中歸¶
<pb:KR4j0073_WYG_001-36a>¶
　　　　　　　　　　　　　　　韋莊¶
燭燼香殘簾未捲夢初驚花欲謝深夜月朧明何處按¶
歌聲輕輕舞衣塵暗生負春情¶
　　　　　　　　　　　　　　　顧夐¶
香滅簾垂春漏永整鴛衾羅帶重雙鳯縷黄金窗外月¶
光臨沈沈斷腸無處尋負春心¶
　　二¶
永夜抛人何處去絶来音香閣掩睂斂月將沈爭忍不¶
<pb:KR4j0073_WYG_001-36b>¶
相尋怨孤衾換我心為你心始知相憶深¶
　　西溪子　　　　　　　　　　牛嶠¶
捍撥雙盤金鳯蟬鬢玉釵揺動畫堂前人不語絃解語¶
彈到昭君怨處翠蛾愁不擡頭¶
　　　　　　　　　　　　　　　毛文錫¶
昨日西溪遊賞芳樹竒花千樣鎻春光金罇滿聴絃管¶
嬌妓舞袖香暖不覺到斜暉馬䭾歸¶
　　　　　　　　　　　　　　　李詢¶
<pb:KR4j0073_WYG_001-37a>¶
金縷翠鈿浮動粧罷小窗圓夢日髙時春已老人来到¶
滿地落花慵掃無語倚屏風泣殘紅¶
　　甘州子　　　　　　　　　　顧夐¶
一爐龍麝錦帷傍屏掩映燭熒煌禁樓刁斗喜初長羅¶
薦繡鴛鴦山枕上私語口脂香¶
　　二¶
毎逢清夜與良晨多悵望足傷神雲迷水隔意中人寂¶
寞繡羅裀山枕上幾㸃淚痕新¶
<pb:KR4j0073_WYG_001-37b>¶
　　三¶
曾如劉阮訪仙蹤深洞客此時逢綺筵散後繡衾同欵¶
曲見韶容山枕上常是怯晨鐘¶
　　天仙子　　　　　　　　　　皇甫松¶
晴野鷺鷥飛一隻水葓花發秋江碧劉郎此日別天仙¶
登綺席淚珠滴十二晚峰髙厯厯¶
　　　　　　　　　　　　　　　韋莊¶
悵望前回夢裏期看花不語苦尋思露桃宫裏小腰肢¶
<pb:KR4j0073_WYG_001-38a>¶
睂眼細鬢雲垂唯有多情宋玉知¶
　　二¶
深夜歸来長酩酊扶入流蘇猶未醒醺醺酒氣麝蘭和¶
驚睡覺笑呵呵長道人生能幾何¶
　　三¶
蟾彩霜華夜不分天外鴻聲枕上聞繡衾香冷懶重薰¶
人寂寂葉紛紛纔睡依前夢見君¶
　　四¶
<pb:KR4j0073_WYG_001-38b>¶
夢覺雲屏依舊空杜鵑聲咽隔簾櫳玉郎薄幸去無蹤¶
一日日恨重重淚界蓮腮兩線紅¶
　　　　　　　　　　　　　　　和凝¶
栁色披衫金縷鳯纎手輕拈紅豆弄翠蛾雙臉正含情¶
桃花洞瑶臺夢一片春愁誰與共¶
　　二¶
洞口春紅飛蔌蔌仙子含愁睂黛綠阮郎何事不歸来¶
懶燒金慵篆玉流水桃花空斷續¶
<pb:KR4j0073_WYG_001-39a>¶
　　思佳客令　　　　　　　　　趙介庵¶
天似水秋到芙蓉如亂綺芙蓉意與黄花倚歴歴黄花¶
矜酒美清露香山間有箇閒人喜¶
　　風流子　　　　　　　　　　孫光憲¶
樓倚長衢欲暮瞥見神仙伴侣微傅粉櫳梳頭隠映畫¶
簾開處無語無緒慢曳羅裙歸去¶
　　二¶
金絡玉銜嘶馬繫向綠楊隂下朱户掩繡簾垂曲院水¶
<pb:KR4j0073_WYG_001-39b>¶
流花謝歡罷歸也猶在九衢深夜¶
　　歸國謡　　　　　　　　　　馮延已¶
何處笛深夜夢回情脈脈竹風簷雨寒窗隔　離人幾¶
嵗無消息今頭白不眠特地重相憶¶
　　二¶
春艷艷江上晚山三四㸃栁絲如剪花如染　香閨寂¶
寂門半掩愁睂斂泪珠滴破胭脂臉¶
　　三¶
<pb:KR4j0073_WYG_001-40a>¶
寒水碧水上何人吹玉笛扁舟逺送瀟湘客　蘆花千¶
里霜月白傷行色来朝便是關山隔¶
　　江城子　　　　　　　　　　韋莊¶
恩重嬌多情易傷漏更長解鴛鴦朱唇未動先覺口脂¶
香緩掲繡衾抽皓腕移鳯枕枕潘郎¶
　　二¶
髻鬟狼籍黛睂長出蘭房別檀郎角聲嗚咽星斗漸微¶
茫露冷月殘人未起留不住淚千行¶
<pb:KR4j0073_WYG_001-40b>¶
　　　　　　　　　　　　　　　牛嶠¶
鵁鶄飛起郡城東碧江空半灘風越王宫殿蘋葉藕花¶
中簾巻水樓漁浪起千片雪雨濛濛¶
　　二¶
極浦煙消水鳥飛離筵分首時送金巵渡口楊花狂雪¶
任風吹日暮空江波浪急芳草岸雨如絲¶
　　　　　　　　　　　　　　　張泌¶
碧欄干外小中庭雨初晴曉鶯聲飛絮落花時節近清¶
<pb:KR4j0073_WYG_001-41a>¶
明睡起巻簾無一事勻面了沒心情¶
　　二¶
浣花池上見卿卿臉波秋水明黛睂輕綠雲髙綰金簇¶
小蜻蜓好是問他来得麼和笑道莫多情¶
　　四時樂(春/)　　　　　　　　　李公麟¶
桃李花開春雨晴聲聲布榖迎村鳴家家場頭酹酒觥¶
為告庄主東作興黄犢先破東南村¶
　　二(夏/)¶
<pb:KR4j0073_WYG_001-41b>¶
火雲蔽日當空浮田頭耨草汗欲流綠竹人寂鳥聲休¶
暫来歇午乗清幽山妻送餉扇遮頭¶
　　三(秋/)¶
黄雲萬里秋有成村村酒熟家家迎刲羊賽社人不醒¶
醉後鼓腹歌昇平欣然同樂倉滿盈¶
　　四(冬/)¶
寒風十月雪欲飛居人木榻添紙幃地爐活火酒頻煨¶
瓦杯不說羊羔肥醉来曲肱歌聲微¶
<pb:KR4j0073_WYG_001-42a>¶
　(公麟字伯時元祐間登第為泗州録事參軍好古/博雅工草書圖畫元符中歸老泉石作龍眠山庄)¶
　　定西畨　　　　　　　　　　温庭筠¶
漢使昔年離別攀弱栁折寒梅上髙臺　千里玉闗春¶
雪雁来人不来羌笛一聲愁絶月徘徊¶
　　二¶
細雨曉鶯春晚人似玉栁如睂正相思　羅幕翠簾初¶
捲鏡中花一枝腸斷塞門消息雁来稀¶
　　　　　　　　　　　　　　　牛嶠¶
<pb:KR4j0073_WYG_001-42b>¶
紫塞月明千里金甲冷戍樓寒夢長安　鄉思望中天¶
闊漏殘星亦殘畫角數聲嗚咽雪漫漫¶
　　　　　　　　　　　　　　　毛熙震¶
蒼翠濃隂滿院鶯對語蝶交飛戲薔薇　斜日倚闌風¶
好餘香出繡衣未得玉郎消息幾時歸¶
　　望江怨　　　　　　　　　　牛嶠¶
東風急惜別花時手頻執羅幃愁獨入馬嘶殘雨春蕪¶
濕倚門立寄語薄情郎粉香和涙泣¶
<pb:KR4j0073_WYG_001-43a>¶
　　思帝鄉　　　　　　　　　　溫飛卿¶
花花滿枝紅似霞羅袖畫簾腸斷卓香車回面共人閒¶
語戰箆金鳯斜惟有阮郎春盡不歸家¶
　　　　　　　　　　　　　　　孫光憲¶
如何遣情情更多永日水晶簾下斂羞蛾六幅羅裙窣¶
地微行曳碧波看盡滿池疎雨打團荷¶
　　莫打鴨(宣城守呂士龍欲杖營妓井麗華吕/眷一客娼井短肥梅聖俞作此解之)¶
莫打鴨打鴨驚鴛鴦鴛鴦新自南洲落不比孤洲老秃¶
<pb:KR4j0073_WYG_001-43b>¶
鶬秃鶬尚有獨飛去何况鴛鴦羽翼長(侯鯖/録)¶
　　長相思　　　　　　　　　　白樂天¶
深畫睂淺畫睂蟬鬢鬅鬙雲滿衣陽臺行雨迴　巫山¶
髙巫山低暮雨瀟瀟郎不歸空房獨守時¶
　　二¶
汴水流泗水流流到瓜州古渡頭吳山㸃㸃愁　思悠¶
悠恨悠悠恨到歸時方始休月明人倚樓¶
　　　　　　　　　　　　　　　李後主¶
<pb:KR4j0073_WYG_001-44a>¶
一重山兩重山山逺天髙煙水寒相思楓葉丹　菊花¶
開菊花殘塞雁髙飛人未還一簾風月閒¶
　　二¶
雲一緺玉一梭澹澹衫兒薄薄羅輕顰雙黛螺　秋風¶
多雨相和簾外芭蕉三兩窠夜長人奈何¶
　　　　　　　　　　　　　　　馮延已¶
紅滿枝綠滿枝宿雨厭厭睡起遲閒庭花影移　憶歸¶
期數歸期夢見雖多相見稀相逢知㡬時¶
<pb:KR4j0073_WYG_001-44b>¶
　　　　　　　　　　　　　　　林和靖¶
吳山青越山青兩岸青山相送迎誰知離別情　君淚¶
盈妾淚盈羅帶同心結未成江頭潮已平¶
　　　　　　　　　　　　　　　歐陽永叔¶
蘋滿溪栁遶堤相送行人溪水西回時隴月低　煙霏¶
霏風淒淒重倚朱門聽馬嘶寒鷗相對飛(一作張/子野)¶
　　　　　　　　　　　　　　　黄叔暘¶
天悠悠水悠悠月印金樞曉未收笛聲人倚樓　蘆花¶
<pb:KR4j0073_WYG_001-45a>¶
秋蓼花秋催得吳霜㸃鬢稠香箋莫寄愁¶
　　　　　　　　　　　　　　　万俟雅言¶
短長亭古今情樓外涼蟾一暈生雨餘秋更清　暮雲¶
平暮雲横幾葉秋聲和雁聲行人不要聴¶
　　　遊西湖　　　　　　　　　康伯可¶
南髙峰北髙峰一片湖光煙靄中春来愁殺儂　郎意¶
濃妾意濃油壁車輕郎馬驄相逢九里松¶
　　　　　　　　　　　　　　　吕居仁¶
<pb:KR4j0073_WYG_001-45b>¶
要相忘不相忘玉樹郎君月艷娘㡬回欲斷腸　欲下¶
床却上床上得床来思舊鄉北風吹夢長¶
　　　　　　　　　　　　　　　李知㡬¶
花飛飛絮飛飛三月江南煙雨時樓臺春樹迷　雙鶯¶
兒雙燕兒橋北橋南相對啼行人猶未歸¶
　　　寄逺　　　　　　　　　　劉後村¶
朝有時暮有時潮水猶知日兩迴人生長別離　来有¶
時去有時燕子猶知社後歸君行無定期¶
<pb:KR4j0073_WYG_001-46a>¶
　　　　　　　　　　　　　　　程正伯¶
對重陽感重陽身在西風天一方年年人斷腸　景淒¶
涼客淒涼縦有黄花祗異鄉晩雲連夢長¶
　　　　　　　　　　　　　　　頤堂¶
来悤悤去悤悤短夢無憑春又空難隨郎馬蹤　山重¶
重水重重飛絮流雲西復東音書何處通¶
　　　　　　　　　　　　　　　王之道¶
呉江風吳江楓索索秋聲飛亂紅晩来歸意濃　淮山¶
<pb:KR4j0073_WYG_001-46b>¶
西淮山東明月今宵何處同相尋魂夢中¶
　　二¶
風淒淒雨霏霏風雨夜寒人別離夢迴還自疑　蛩聲¶
悲漏聲遲一㸃青燈明更微照人雙淚垂¶
　　　　　　　　　　　　　　　万俟雅言¶
一聲聲一更更窗外芭蕉窗裏燈此時無限情　夢難¶
成恨難平不道愁人不喜聽空階滴到明¶
　　　　　　　　　　　　　　　天機餘錦¶
<pb:KR4j0073_WYG_001-47a>¶
清夜長泛玉觴照座江梅花正芳風傳細細香　圍艷¶
粧留醉鄉一曲清歌聲遶梁罇前人斷腸¶
　　又¶
煙淒淒草淒淒野火原頭燒斷碑不知名姓誰　印累¶
累塜纍纍千萬人中㡬個歸榮華朝露稀¶
　　又¶
勸一盃復一盃短褐相隨死便埋英雄安在哉　睂不¶
開懐不開幸有江邊舊釣臺拂衣歸去来¶
<pb:KR4j0073_WYG_001-47b>¶
　　　春晚　　　　　　　　　　黄叔暘¶
惜春歸愛春歸脫了羅衣著苧衣綠隂黄鳥啼　酒醒¶
時夢醒時清簟疎簾一局棊丁東風馬兒¶
　　又¶
花滿枝栁滿枝眼底春光似舊時燕歸人未歸　淚沾¶
衣酒沾衣煩惱長多歡事稀此情風月知¶
　　又¶
面蒼然鬢皤然滿腹詩書不直錢官閒常晝眠　銘燕¶
<pb:KR4j0073_WYG_001-48a>¶
山賦甘泉自古功名屬少年知心惟杜鵑¶
　　　賈似道遭貶¶
去年秋今年秋湖上人家樂復憂西湖依舊流　吳循¶
州賈循州十五年間一轉頭人生放下休(吳履齋/貶由賈)¶
　　　雪消春初　　　　　　　　吳叔姬(夷堅/支志)¶
煙霏霏雨霏霏雪白梅花枝上堆春從何處回　醉眼¶
開睡眼開疎影横斜安在哉從教塞管催¶
　¶
<pb:KR4j0073_WYG_001-48b>¶
　¶
　¶
　¶
　¶
　¶
　¶
　¶
　花草稡編巻一¶
