# -*- mode: mandoku-view; -*-
#+TITLE: 花草稡編
#+DATE: 2015-08-25 00:49:45.536126
#+PROPERTY: ID KR4j0073
#+PROPERTY: BASEEDITION WYG    
#+PROPERTY: JUAN 卷三 
<pb:KR4j0073_WYG_003-1a>¶
欽定四庫全書¶
　花草稡編巻三¶
　　　　　　　　　　　　明　陳耀文　輯¶
　小令¶
　　中興樂　　　　　　　　　　毛文錫¶
荳蔻花繁烟艷深丁香軟結同心翠鬟女相與共淘金¶
　紅蕉葉裏猩猩語鴛鴦浦鏡中鸞舞絲雨隔荔枝隂¶
　　　　　　　　　　　　　　　牛希濟¶
<pb:KR4j0073_WYG_003-1b>¶
池塘暖碧浸晴暉濛濛栁絮輕飛紅蘂凋來醉夢還稀¶
　春雲空有鴈歸珠簾垂東風寂寞恨郎抛擲淚濕羅¶
衣¶
　　酒泉子　　　　　　　　　　温庭筠¶
羅帶惹香猶繫别時紅豆淚痕新金縷舊㫁離腸　一¶
雙嬌燕語雕梁還是去年時節緑隂濃芳草歇栁花狂¶
　　　　　　　　　　　　　　　韋莊¶
月落星沉樓上美人春睡緑雲傾金枕膩畫屏深　子¶
<pb:KR4j0073_WYG_003-2a>¶
規啼破相思夢曙色東方纔動栁煙輕花露重思難任¶
　　　　　　　　　　　　　　顧瓊¶
楊栁舞風輕惹春煙殘雨杏花愁鶯正語畫樓東　錦¶
屏寂寞思無窮還是不知消息鏡塵生珠淚滴損儀容¶
　　　　　　　　　　　　　　馮延巳¶
楚女不歸樓枕小河春水月孤明風又起杏花稀　玉¶
釵斜挿髻雲垂裙上縷金雙鳯一行書千里夢鴈南飛¶
　　　　　　　　　　　　　　温庭筠¶
<pb:KR4j0073_WYG_003-2b>¶
花映栁條閒向緑萍池上凭欄干窺細浪雨瀟瀟　近¶
來音信兩疎索洞房空寂寞掩銀屏垂翠箔度春宵¶
　　　　　　　　　　　　　　顧敻¶
羅帶縷金蘭麝煙凝魂㫁畫屏欹雲鬂亂恨難任　幾¶
迴垂淚滴鴛衾薄情何處去月臨窓花滿樹信沉沉¶
　　　　　　　　　　　　　　馮延巳¶
庭下花飛月照粧樓春事晩珠簾風蘭燭燼怨空閨¶
迢迢何處寄相思玉筯零零腸㫁屏幃深更漏永夢魂¶
<pb:KR4j0073_WYG_003-3a>¶
迷¶
　　二¶
芳草長川栁映危橋橋下路歸鴻飛行人去碧山邊¶
風微烟淡雨蕭然隔岸馬嘶何處九迴腸雙臉淚夕陽¶
天¶
　　三¶
春色融融飛燕乍來鶯未語小桃寒垂栁晩玉樓空¶
天長烟逺恨重重消息燕鴻歸去枕前燈窓外月閉朱¶
<pb:KR4j0073_WYG_003-3b>¶
籠¶
　　四¶
深院空幃廊下風簾驚宿燕香印灰蘭燭灺覺來時¶
月明人自𢷬寒衣剛愛無端惆悵堦前行䦨畔立欲鷄¶
啼¶
　　　　　　　　　　　　　　　顧敻¶
黛薄紅深約掠緑鬟雲膩小鴛鴦金翡翠稱人心　錦¶
鱗無處傳幽意海燕蘭堂春又去隔年書千㸃淚恨難¶
<pb:KR4j0073_WYG_003-4a>¶
任¶
　　　　　　　　　　　　　　　李詢¶
秋月嬋娟皎潔碧紗窓外照花穿竹冷沉沉印池心¶
凝露滴砌蛩吟驚覺謝娘殘夢夜深斜傍枕前來影徘¶
徊¶
　　　　　　　　　　　　　　　張泌¶
春雨打窓驚夢覺來天氣曉畫堂深紅熖小背蘭缸¶
酒香噴鼻懶開缸惆悵更無人共醉舊巢中新燕子語¶
<pb:KR4j0073_WYG_003-4b>¶
雙雙¶
　　　　　　　　　　　　　　　李詢¶
雨漬花零紅散香凋池兩岸别情遥春歌㫁掩銀屏¶
孤㠶早晩離三楚閒理鈿筝愁幾許曲中情絃上語不¶
堪聽¶
　　　　　　　　　　　　　　　顧敻¶
黛怨紅羞掩映畫堂春欲暮殘花微雨隔青樓思悠悠¶
　芳菲時節看將度寂寞無人還獨語畫羅濡香粉汚¶
<pb:KR4j0073_WYG_003-5a>¶
不勝愁¶
　　　　　　　　　　　　　　　毛文錫¶
緑樹春深燕語鶯啼聲㫁續蕙風飄蕩入芳叢惹殘紅¶
　栁絲無力褭烟空金盞不辭須滿酌海棠花下思朦¶
朧醉香風¶
　　　　　　　　　　　　　　　晏同叔¶
春色初來遍折紅芳千萬樹流鶯粉蝶鬭翻飛戀香枝¶
　勸君莫惜縷金衣把酒看花須强飲明朝後日漸離¶
<pb:KR4j0073_WYG_003-5b>¶
披惜芳時¶
　　沙塞子　　　　　　　　　　朱希真¶
萬里漂零南越山引泪酒催愁不見鳯樓龍闕又經秋¶
　九日江亭閒望蠻樹瘴煙浮腸㫁紅蕉花晩水西流¶
　　二(前調太/悲再作)¶
蠻逕尋春春早千㸃雪已飛梅席地挿花傳酒日西催¶
　莫作楚囚相泣傾銀漢洗瑶池還盡人間桃李拂衣¶
歸¶
<pb:KR4j0073_WYG_003-6a>¶
　　落梅風¶
宫烟如水濕芳晨梅似雪相親數枝春惹香塵　夀陽¶
嬌面偏憐惜粧成一面花新鏡中重把玉纎勻酒初醺¶
　　醉垂鞭(錢塘送/祖擇之)　　　　　　　張子野¶
酒面灔金魚吳娃唱吳潮上玉殿白麻書待君歸後除¶
　勾留風月好平湖曉翠峯孤此景出闗無西州空畫¶
圖¶
　　二¶
<pb:KR4j0073_WYG_003-6b>¶
雙蝶繡羅裙東池宴初相見朱粉不深匀閒花淡淡春¶
　細看諸處好人人道栁腰身昨日亂山昏來時衣上¶
雲¶
　　雪花飛　　　　　　　　　　黃魯直¶
攜手青雲路穩天聲迤邐傳呼袍笏恩章乍賜春滿皇¶
都　何處難忘酒瓊花照玉壺歸嫋絲梢競醉雪舞郊¶
衢¶
　　春光好(碧鷄漫志云近世/或易名愁倚欄)　　　和凝¶
<pb:KR4j0073_WYG_003-7a>¶
紗窓煖畫屏閒軃雲鬟睡起四肢無力半春間　玉指¶
剪裁羅勝金盤㸃綴酥山窺宋深心無限事小眉彎¶
　　二¶
蘋葉軟杏花明畫船輕雙浴鴛鴦出緑汀棹歌聲　春¶
水無風無浪春天半雨半晴紅粉相隨南浦晩幾含情¶
　　　　　　　　　　　　　　　曽純甫¶
心下事不思量自難忘花底夢迴春漠漠恨偏長　閒¶
日多少韶光雕䦨静芳草池塘風急落紅留不住又斜¶
<pb:KR4j0073_WYG_003-7b>¶
陽¶
　　愁倚欄¶
氷肌玉骨精神不風塵昨夜窓前都折盡忽疑君　清¶
淚拂拂沾巾誰相念折贈芳春羌管休吹别塞曲有人¶
聽¶
　　　三榮道上　　　　　　　　程正伯¶
山無數雨蕭蕭路迢迢不似芙蓉城下去栁如腰　夢¶
隨春絮飄飄知他在第幾朱橋説與杜鵑休喚覺怕魂¶
<pb:KR4j0073_WYG_003-8a>¶
銷¶
　　　二¶
春猶淺栁初芽杏初花楊栁杏花交影處有人家　玉¶
窓明暖烘霞小屏上水遶山斜昨夜酒多春睡重莫驚¶
他¶
　　倚䦨令　　　　　　　　　　蒲江¶
惜春心步花隂怕春深風颺㳺絲吹落絮滿園林　日¶
長簾幙沉沉朱闌畔斜軃瓊簮笑折棃花閒照水貼眉¶
<pb:KR4j0073_WYG_003-8b>¶
心¶
　　浣溪沙　　　　　　　　　　張曙¶
枕障薫爐隔綉幃二年終日兩相思好風明月始應知¶
　天上人間何處去舊歡新夢覺來時黄昏微雨畫簾¶
垂¶
　(北夢𤨏言云張禕侍郎喪愛妾悼念不已其/猶子曙作此詞禕見之痛曰必阿灰所作)¶
　　　　　　　　　　　　　　　韓偓(香奩集/)¶
攏鬢新收玉步揺背燈初解繡裙腰枕寒衾煖異香焦¶
<pb:KR4j0073_WYG_003-9a>¶
　深院不闗春寂寂落花和雨夜迢迢恨情殘醉却無¶
寥¶
　　二¶
宿醉離愁慢髻鬟六銖衣薄惹輕寒慵紅悶翠掩青鸞¶
　羅襪况兼金菡蓞雪肌仍是玉琅玕&KR0487;香腰細更沉¶
檀¶
　　　　　　　　　　　　　　韋莊¶
夜夜相思更漏殘傷心明月凭欄干想君思我錦衾寒¶
<pb:KR4j0073_WYG_003-9b>¶
　咫尺畫堂深似海憶來唯把舊書看幾時攜手入長¶
安¶
　　　　　　　　　　　　　　　張泌¶
馬上凝情憶舊遊照花淹竹小溪流鈿筝羅幕玉搔頭¶
　早是出門長帶月可堪分袂又經秋晩風斜日不勝¶
愁¶
　　二¶
獨立寒堦望月華露濃香泛小庭花繡屏愁背一燈斜¶
<pb:KR4j0073_WYG_003-10a>¶
　雲雨自從分散後人間無路到仙家但憑魂夢訪天¶
涯¶
　　　　　　　　　　　　　　　歐陽烱¶
天碧羅衣拂地垂美人初著更相宜好風如舞透香肌¶
　獨坐含嚬吹鳯竹園中緩步折花枝有情無力泥人¶
時¶
　　二¶
相見休言有淚珠酒䦨重得叙歡娛鳯屏鴛枕宿金鋪¶
<pb:KR4j0073_WYG_003-10b>¶
　蘭麝細香聞喘息綺羅纎縷見肌膚此時還恨薄情¶
無¶
　　　　　　　　　　　　　　　顧敻¶
紅藕香寒翠渚平月籠虛閣夜蛩清塞鴻驚夢兩牽情¶
　寶帳玉爐殘麝冷羅衣金縷暗塵生小窓孤燭淚縱¶
横¶
　　二¶
惆悵經年别謝娘月窓花院好風光此時相望最情傷¶
<pb:KR4j0073_WYG_003-11a>¶
　青鳥不來傳錦字瑶姬何處鎻蘭房忍教魂夢兩茫¶
茫¶
　　三¶
庭菊飄黄玉露濃冷莎隈砌隠鳴蛩何期良夜得相逢¶
　背帳風揺紅爉滴惹香暖夢繡衾重覺來枕上怯晨¶
鐘¶
　　四¶
鴈響遥天玉漏清小紗窓外月朧明翠幃金鴨炷香平¶
<pb:KR4j0073_WYG_003-11b>¶
　何處不歸音信㫁良宵空使夢魂驚簟凉枕冷不勝¶
情¶
　　五¶
露白蟾明又到秋佳期幽㑹兩悠悠夢牽情役幾時休¶
　記得那人微斂黛無言斜倚小書樓暗思前事不勝¶
愁¶
　　　　　　　　　　　　　　　孫光憲¶
覽鏡無言淚欲流凝情半日懶梳頭一庭疎雨濕春愁¶
<pb:KR4j0073_WYG_003-12a>¶
　楊栁秪知傷怨别杏花應信損嬌羞淚沾魂㫁軫離¶
憂¶
　　二¶
蘭沐初休曲檻前暖風遲日洗頭天濕雲新斂未梳蟬¶
　翠袂半將遮粉臆寶釵長欲墜香肩此時模様不禁¶
憐¶
　　三¶
輕打銀筝墜燕泥㫁絲髙罥畫樓西花冠閒上午牆啼¶
<pb:KR4j0073_WYG_003-12b>¶
　粉籜半開新竹逕紅苞盡落舊桃蹊不堪終日閉深¶
閨¶
　　　　　　　　　　　　　　　閻選¶
寂寞流蘇冷繡茵倚屏山枕惹香塵小庭花露泣濃春¶
　劉阮信非仙洞客嫦娥終是月中人此生無路訪東¶
鄰¶
　　　　　　　　　　　　　　　毛熙震¶
花榭香紅煙景迷滿庭芳草緑萋萋金鋪閒掩繡簾低¶
<pb:KR4j0073_WYG_003-13a>¶
　紫燕一雙嬌語碎翠屏十二晩峰齊夢魂銷散醉空¶
閨¶
　　　　　　　　　　　　　　　薛昭藴¶
握手河橋栁似金蜂鬚輕惹百花心蕙風蘭思寄清琴¶
　意滿便同春水滿情深還似酒盃深楚烟湘月兩沉¶
沉¶
　　二¶
傾國傾城恨有餘幾多紅淚泣姑蘇倚風凝睇雪肌膚¶
<pb:KR4j0073_WYG_003-13b>¶
　吳主山河空落日越王宫殿半平蕪藕花菱蔓滿重¶
湖¶
　　　　　　　　　　　　　　　李珣¶
訪舊傷離欲㫁魂無因重見玉樓人六街微雨鏤香塵¶
　早為不逢巫峽夜那堪虛度錦江春遇花傾酒莫辭¶
頻¶
　　二¶
紅藕花香到檻頻可堪閒憶似花人舊歡如夢絶音塵¶
<pb:KR4j0073_WYG_003-14a>¶
　翠疊畫屏山隠隠冷鋪紋簟水潾潾㫁魂何處一蟬¶
新¶
　　　　　　　　　　　　　　　南唐李主¶
紅日已髙三丈透金鑪次第添香獸紅錦地衣隨步皺¶
　佳人舞㸃金釵溜酒惡時拈花蕋嗅别殿遥聞簫皷¶
奏¶
　　　　　　　　　　　　　　　馮延巳¶
轉燭飄蓬一夢歸欲尋陳迹悵人非天教心願與身違¶
<pb:KR4j0073_WYG_003-14b>¶
　待月池臺空逝水䕃花樓閣謾斜暉登臨不惜更沾¶
衣¶
　　　春恨　　　　　　　　　　李景¶
風壓輕雲貼水飛乍晴池館燕争泥沈郎多病不勝衣¶
　沙上未聞鴻鴈信竹間時有鷓鴣啼此情惟有落花¶
知¶
　　　　　　　　　　　　　　　晏同叔¶
閬苑瑶䑓風露秋整鬟凝思捧觥籌欲歸臨别强遲留¶
<pb:KR4j0073_WYG_003-15a>¶
　月好謾成孤枕夢酒䦨空得兩眉愁此時情緒悔風¶
流¶
　　二¶
青杏園林煮酒香佳人初著薄羅裳栁絲無力燕飛忙¶
　乍雨乍晴花自落閒愁閒悶日偏長為誰消痩减容¶
光¶
　　三¶
一曲新詞酒一盃去年天氣舊亭䑓夕陽西下幾時迴¶
<pb:KR4j0073_WYG_003-15b>¶
　無可奈何花落去似曽相識燕歸來小園香徑獨徘¶
徊¶
　　四¶
一向年光有限身等閒離别易銷魂酒筵歌席莫辭頻¶
　滿目山河空念逺落花風雨更傷春不如憐取眼前¶
人¶
　　　　　　　　　　　　　　　晏叔原¶
緑栁藏烏静掩闗鴨爐香細𤨏窓閒那回分袂月初殘¶
<pb:KR4j0073_WYG_003-16a>¶
　惜别謾成良夜醉解愁時有翠牋還欲尋雙葉寄情¶
難¶
　　二¶
午醉西橋夕未醒雨花凄㫁不堪聽歸時應减鬢邊青¶
　衣化客塵今古道栁含春意短長亭鳯樓争見路傍¶
情¶
　　　　　　　　　　　　　　　歐陽永叔¶
堤上遊人逐畫船泊堤春水四垂天緑楊樓外出鞦韆¶
<pb:KR4j0073_WYG_003-16b>¶
　白髪戴花君莫笑六么催拍盞頻傳人生何處似樽¶
前¶
　　二¶
湖上朱橋響畫輪溶溶春水浸春雲碧瑠璃滑浄無塵¶
　當路遊絲縈醉客隔花啼鳥喚行人日斜歸去奈何¶
春¶
　　三¶
葉底青青杏子垂枝頭薄薄栁綿飛日髙深院晩鶯啼¶
<pb:KR4j0073_WYG_003-17a>¶
　堪恨風流成薄倖㫁無消息道歸期托腮無語翠眉¶
低¶
　　四¶
十載相逢酒一巵故人纔見便開眉老來遊舊更同誰¶
　浮世歌歡真易失宦途離合信難期樽前莫惜醉如¶
泥¶
　　五¶
樓上燈深欲閉門夢雲散處不留痕幾年芳草憶王孫¶
<pb:KR4j0073_WYG_003-17b>¶
　白日䦨干依舊緑試將前事倚黄昏記曽來處易銷¶
魂¶
　　　集句　　　　　　　　　　王介甫¶
百畆庭中半是苔門前古道水縈迴愛閒能有幾人來¶
　小院回廊人寂寂山桃野杏兩三栽為誰零落為誰¶
開¶
　　　　　　　　　　　　　　　蘇子瞻¶
玉腕氷寒滴露華粉融香雪透輕紗晩來粧面勝荷花¶
<pb:KR4j0073_WYG_003-18a>¶
　鬢嚲欲迎眉際月酒紅初上臉邊霞一場春夢日西¶
斜¶
　　　橘¶
菊暗荷枯一夜霜輕苞緑葉占林光竹籬茅舍出青黄¶
　香露噴人驚半破清泉流齒怯初嘗吳姬三百手猶¶
香¶
　　　方響¶
花滿銀塘水漫流犀槌玉板奏凉州順風環珮過秦樓¶
<pb:KR4j0073_WYG_003-18b>¶
　逺漢碧雲輕漠漠今宵人在鵲橋頭一聲敲徹絳河¶
秋¶
　　　　　　　　　　　　　　　秦少逰¶
漠漠輕寒上小樓曉隂無賴似窮秋澹烟流水畫屏幽¶
　自在飛花輕似夢無邊絲雨細如愁寶簾閒挂小銀¶
鈎¶
　　二¶
香靨凝羞一笑開栁腰如醉暖相挨日長春困下樓臺¶
<pb:KR4j0073_WYG_003-19a>¶
　照水有情聊整鬢倚䦨無緒更兠鞋眼邊牽恨懶歸¶
來¶
　　三¶
脚上鞋兒四寸羅脣邊朱麝一櫻多見人無語但回波¶
　料得有心憐宋玉只應無奈楚襄何今生有分共伊¶
麽¶
　　四¶
錦帳重重巻暮霞屏風曲曲鬭紅牙恨人何事苦離家¶
<pb:KR4j0073_WYG_003-19b>¶
　枕上夢魂飛不去覺來紅日又西斜滿庭芳草襯殘¶
花¶
　　　　　　　　　　　　　　　黄魯直¶
飛鵲臺前暈翠蛾千金新買帶青螺最難如意為情多¶
　幾處淚痕留醉袖一春愁思近横波逺山低盡不成¶
歌¶
　　　　　　　　　　　　　　　張子野¶
樓倚春江百尺髙烟中還未見歸橈幾時期信似江潮¶
<pb:KR4j0073_WYG_003-20a>¶
　花片片飛風弄蝶栁隂隂下水平橋日長才過又今¶
宵¶
　　二¶
輕屜來時不破塵石榴花映石榴裙有情應解憶青春¶
　夜短更難留逺夢日髙何計學行雲樹深鶯過静無¶
人¶
　　　　　　　　　　　　　　　謝無逸¶
樓閣簾垂乳燕飛圓荷細細㸃清漪薫風破夢晩凉時¶
<pb:KR4j0073_WYG_003-20b>¶
　玉軫琴邊蘭思逺霜紈扇裏翠眉低揉藍衫子閙蜂¶
兒¶
　　　　　　　　　　　　　　　周美成¶
日射欹紅蠟蔕香風乾微汗粉襟凉碧紗對掩簟紋光¶
　自剪栁枝明畫閣戱抛蓮菂種橫塘長亭無事好思¶
量¶
　　二¶
翠葆參差竹徑成新荷跳雨淚珠傾曲欄斜轉小池亭¶
<pb:KR4j0073_WYG_003-21a>¶
　風約簾衣歸燕急水揺扇影戱魚驚栁梢殘日弄微¶
晴¶
　　三¶
薄薄紗厨望似空簟紋如水浸芙蓉醒來嬌眼尚矇矓¶
　强整羅衣擡皓腕更將紈扇掩酥胷羞郎何事面微¶
紅¶
　　四¶
寶扇輕圓淺畫繒象床平穏細穿藤飛蠅不到避壺氷¶
<pb:KR4j0073_WYG_003-21b>¶
　翠枕面凉頻憶睡玉簫手汗錯成聲日長無力要人¶
凭¶
　　五¶
雨過殘紅濕未飛珠簾一帶透斜暉逰蜂釀蜜竊香歸¶
　金屋無人風竹亂夜篝盡日水沉㣲一春須有憶人¶
時¶
　　六¶
樓上晴天碧四垂樓前芳草接天涯勸君莫上最髙梯¶
<pb:KR4j0073_WYG_003-22a>¶
　新笋已成堂下竹落花都入燕巢泥忍聽林表杜鵑¶
啼¶
　　　春景¶
水漲魚天拍栁橋雲鳩拖雨過江皋一畨春信入東郊¶
　閒碾鳯團消短夢静看燕子疊新巢又移日影上花¶
梢¶
　　　　　　　　　　　　　　　石孝友¶
宿醉離愁慢髻鬟(韓/偓)緑殘紅豆憶前懽(叔/原)錦江春水寄¶
<pb:KR4j0073_WYG_003-22b>¶
書難(叔/原)　紅袖時籠金鴨煖(少/㳺)小樓吹徹玉笙寒(李/璟)為¶
誰和淚倚䦨干(中/行)¶
　　　　　　　　　　　　　　　趙徳麟¶
風急花飛晝掩門一簷殘雨滴黄昏便無離恨也銷魂¶
　翠被任薫終不暖玉盃慵舉幾畨温箇般情事與誰¶
論¶
　　　劉平叔出家妓八人絶藝(脚絶/琴絶)　(歌絶/舞絶)¶
穏小弓鞋三寸羅歌唇清韻一櫻多燈前秀艶揔横波¶
<pb:KR4j0073_WYG_003-23a>¶
　指下鳴泉清杳𣺌掌中回旋小婆娑明朝歸路奈情¶
何¶
　　三¶
一朶夢雲驚曉鴉數枝春雨帶梨花坐來殘月冷窓紗¶
　釵鳯謾曽留得半枕山猶是枕時斜對花今日奈天¶
涯¶
　　四¶
槐栁春餘渌漲天酒旗髙挿夕陽邊誰家牆裏笑鞦韆¶
<pb:KR4j0073_WYG_003-23b>¶
　徃事不堪樓上看新愁多向曲中傳此情銷得是何¶
年¶
　　五¶
水滿池塘花滿枝亂香深裏語黄鸝東風輕軟㺯簾幃¶
　日正長時春夢短燕交飛處栁烟低玉牎紅子鬭棊¶
時¶
　　六¶
少日懐山老住山一官休務得身閒幾年食息白雲間¶
<pb:KR4j0073_WYG_003-24a>¶
　似我樂來真是少見人忙處不相闗養真髙静出塵¶
寰¶
　　　　　　　　　　　　　　　賀方回¶
秋水斜陽逺漾金平山隠隠隔横林幾家村落幾聲砧¶
　記得西樓凝醉眼昔年風物似如今只無人與共登¶
臨¶
　　二¶
煙栁春梢蘸暈黄井欄風綽小桃香覺時簾幕又斜陽¶
<pb:KR4j0073_WYG_003-24b>¶
　望處定無千里眼㫁來能有幾回腸少年禁取恁凄¶
凉¶
　　三¶
鸚鵡無言理翠衿杏花零落晝隂隂畫橋流水半篙深¶
　芳徑與誰期鬭草繡床終日罷拈針小箋香管冩春¶
心¶
　　四¶
鼓動城頭啼瞑鵶過雲時送雨些些嫩凉如水逗窓紗¶
<pb:KR4j0073_WYG_003-25a>¶
　弄影西廂侵戸月分香東畔拂牆花此時相望抵天¶
涯¶
　　五¶
雲母窓前歇繡針低鬟凝思坐調琴玉纎纎按十三金¶
　歸卧文園猶帶酒栁花飛度畫堂隂只憑雙燕話春¶
心¶
　　六¶
蓮燭啼痕怨漏長吟蛩隨月到囘廊一屏烟景畫瀟湘¶
<pb:KR4j0073_WYG_003-25b>¶
　連夜㫁無行雨夢隔年猶有着人香此情須信是難¶
忘¶
　　七¶
閒把琵琶舊譜尋四絃聲怨却沉吟燕飛人静畫堂深¶
　欹枕有時成雨夢隔簾無處説春心一從燈夜到如¶
今¶
　　八¶
宫錦袍薫氷麝香越紗裙染鬱金黄薄羅依約見明粧¶
<pb:KR4j0073_WYG_003-26a>¶
　繡陌不逢攜手伴緑窓誰是畫眉郎春風十里㫁人¶
腸¶
　　九¶
兩㸃春山一寸波當筵嬌甚不成歌動人情態可須多¶
　金井露寒風下葉畫樓雲㫁月侵河厭厭此夜奈愁¶
何¶
　　十¶
樓角初銷一縷霞澹黄楊栁帶栖鴉玉人和月摘梅花¶
<pb:KR4j0073_WYG_003-26b>¶
　笑撚粉香歸洞戸更垂羅幙䕶窓紗東風寒似夜來¶
些¶
　　　和葆光春晩飲㑹　　　　　舒信道¶
金縷歌殘紅燭稀梁州舞罷小鬟垂酒醒還是獨歸時¶
　畫棟日髙來語燕綺窓風暖度游絲幾多緑葉上青¶
枝¶
　　　重陽前一日登極目亭　　　葉少藴¶
小雨初迴昨夜凉繞籬新菊已催黄碧空無際巻蒼茫¶
<pb:KR4j0073_WYG_003-27a>¶
　千里㫁鴻供逺目十年芳草掛愁腸緩歌聊與送瑶¶
觴¶
　　　書虞元翁畫　　　　　　　蘇養直¶
水榭風微玉枕凉牙床角簟藕花香野塘煙雨罩鴛鴦¶
　紅蓼渡頭青嶂逺緑蘋波上白鷗雙淋浪淡墨水雲¶
鄉¶
　　　　　　　　　　　　　　　吕居仁¶
暖日温風破淺寒短青無數簇幽欄三年春在病中看¶
<pb:KR4j0073_WYG_003-27b>¶
　中酒心情渾似夢採花時候不曽閒幾年芳信隔秦¶
闗¶
　　　歳除集二老句　　　　　　向伯恭¶
爆竹聲中一嵗除東風送暖入屠蘇(荆/公)曈曈曉色上林¶
廬　老去怕看新厯日退歸擬學舊桃符(東/坡)青春不染¶
白髭鬚¶
　　　　　　　　　　　　　　　朱希真¶
白玉欄干白玉人倚花吹葉忍黄昏蕭郎一去又經春¶
<pb:KR4j0073_WYG_003-28a>¶
　眉淡翠峰愁易聚臉殘紅雨淚難匀纎腰减半緑羅¶
裙¶
　　二¶
雨濕清明香火殘碧溪橋外燕泥寒日長獨自倚䦨干¶
　脱籜修篁初散緑褪花新杏未成酸江南春好與誰¶
看¶
　　三¶
才子佳人相見難舞收歌罷又更䦨宻將春恨繫幽歡¶
<pb:KR4j0073_WYG_003-28b>¶
　結子同心香佩帶帕兒雙字玉連環酒醒燈暗忍重¶
看¶
　　　泛舟　　　　　　　　　　毛澤民¶
銀字笙簫小小童梁州吹過栁橋風阿誰勸我玉盃空¶
　小醉徑須眠錦瑟夜歸不用簇紗籠畫舩簾捲月明¶
中¶
　　　　　　　　　　　　　　　趙元鎮¶
艶艶春嬌入眼波勸人金盞緩聲歌不禁粉淚揾香羅¶
<pb:KR4j0073_WYG_003-29a>¶
　暮雨朝雲相見少落花流水别離多寸腸争奈此情¶
何¶
　　　　　　　　　　　　　　　陳克(子髙/)¶
罨畫溪頭春水生銅官山外夕陽明煖風無力小舟横¶
　萬事悠悠生處熟三杯兀兀醉時醒杏花楊栁更多¶
情¶
　　二¶
短燭熒熒照碧窓重重簾幙䕶梨霜幽歡不怕夜偏長¶
<pb:KR4j0073_WYG_003-29b>¶
　羅襪鈿釵紅粉醉曲屏深幔緑橙香征鴻雖逺㫁人¶
腸¶
　　三¶
牎紙幽幽不肯明寒更忍作㫁腸聲背人殘燭却多情¶
　合下心期唯有夢如今魂夢也無憑幾行閒淚莫縱¶
横¶
　　　　　　　　　　　　　　　趙子發¶
疎䕃揺揺趂岸移驚鷗㸃㸃過㠶飛舡分水打嫩沙回¶
<pb:KR4j0073_WYG_003-30a>¶
　㫁夢不知人去處巻簾還有燕來時日斜風𦂳轉灣¶
西¶
　　　　　　　　　　　　　　　曹元龍¶
栁絮池臺淡淡風碧波花嶼小橋通雲連麗宇倚晴空¶
　芳草緑楊人去住短牆幽徑燕西東攀條弄蕋得從¶
容¶
　　　　　　　　　　　　　　　吳大年¶
白玉樓中白雪歌更將白紵襯春羅軟紅香裏最么麽¶
<pb:KR4j0073_WYG_003-30b>¶
　桃葉桃根隨處有江南江北見來多風前月底奈愁¶
何¶
　　二¶
璧月光中玉漏清小梅疎影水邊明似梅人醉月西傾¶
　梅欲黄時朝暮雨月重圓處短長亭舊愁新恨若為¶
情¶
　　　　　　　　　　　　　　　趙徳莊¶
花下憑肩月下迎避人私語臉霞生畫堂紅燭意盈盈¶
<pb:KR4j0073_WYG_003-31a>¶
　病酒一春愁與睡倚䦨終日雨還晴强移心緒作清¶
明¶
　　　餘干傳舎　　　　　　　　吳儆¶
畫楯朱欄繞碧山平湖倚徙水雲寛人家楊栁帶汀灣¶
　目力已隨飛鳥盡機心還逐白鷗閒瀟瀟微雨晚來¶
寒¶
　　　上已¶
軟翠冠兒簇海棠砑羅衫子繡丁香閒來水上踏青陽¶
<pb:KR4j0073_WYG_003-31b>¶
　風暖有人能作伴日長無事可思量水流花落任匆¶
忙¶
　　　　　　　　　　　　　　　張安國¶
已是人間不繫舟此心元是不驚鷗卧看駭浪與天浮¶
　對月只應頻舉酒臨風何必更搔頭暝煙多處是神¶
州¶
　　二¶
冉冉幽香解鈿囊蘭橈烟雨暗春江十分清痩為蕭郎¶
<pb:KR4j0073_WYG_003-32a>¶
　遥憶牙檣收楚䌫應將玉筯㸃吳粧有人縈㫁九回¶
腸¶
　　　坐中十八客¶
同是&KR0801;洲丹府仙只今聊結社中蓮鳴笳按拍酒如川¶
　喚起封姨清晩景更將荔子冩新圓從今三夜看嬋¶
姢¶
　　　　　　　　　　　　　　　相山詞¶
一種秋風兩處凉雨聲初歇漏聲長池塘零落藕花香¶
<pb:KR4j0073_WYG_003-32b>¶
　歸夢等閒歸燕去㫁腸分付㫁雲行畫屏今夜更思¶
量¶
　　　　　　　　　　　　　　　陸放翁¶
嬾向沙頭醉玉瓶喚君同賞小窓明夕陽吹角最闗情¶
　忙日苦多閒日少新愁常續舊愁生客中無伴怕君¶
行¶
　　　漁父　　　　　　　　　　徐師川¶
西塞山前白鷺飛桃花流水鱖魚肥一波纔動萬波隨¶
<pb:KR4j0073_WYG_003-33a>¶
　黄帽豈如青篛笠羊裘何似緑蓑衣斜風細雨不須¶
歸¶
　　二¶
新婦磯邊秋月明女兒浦口晩潮平沙頭鷺宿戯魚驚¶
　青蒻笠前明此事緑蓑衣底慶平生斜風細雨小舟¶
輕¶
　(張志和漁父詞云西塞山前白鷺飛桃花流水鱖魚/肥青篛笠緑蓑衣斜風細雨不須歸顧况漁父詞云)¶
　(新婦磯邊月明女兒浦口潮平沙頭鷺宿魚驚東坡/云元真語極清麗恨其曲度不傳加數語以浣溪沙)¶
<pb:KR4j0073_WYG_003-33b>¶
　(歌之云西塞山前白鷺飛散花洲外片㠶㣲桃花流/水鱖魚肥自芘一身青篛笠相隨到處緑蓑衣斜風)¶
　(細雨不須歸山谷見之擊節稱賞且云惜乎散花與/桃花字重疊又漁舟少有使㠶者乃取張顧二詞合)¶
　(為浣溪沙云新婦磯邊眉黛愁女兒浦口眼波秋驚/魚錯認月沉鈎青篛笠前無限事緑蓑衣底一時休)¶
　(斜風細雨轉船頭東坡跋云魯直此詞清新婉麗問/其最得意處以山光水色替却玉肌花貌真得漁父)¶
　(家風也然纔出新婦磯便入女兒浦此漁父無乃太/瀾浪乎東湖老人因坡谷互有異同之論故作此詞)¶
　(二闋/云)¶
　　　　　　　　　　　　　　　朱雍¶
殘日憑欄目㫁霞寒林人静毎歸鴉小梅春早壓羣花¶
<pb:KR4j0073_WYG_003-34a>¶
　一檻風聲清玉管數枝月影到窓紗隔簾時度暗香¶
些¶
　　　春情　　　　　　　　　　劉致君¶
繡館人人倦踏青粉垣深處簸錢聲賣花門外緑隂輕¶
　簾幙風柔飛燕燕池塘花煖語鶯鶯有誰知道一春¶
情¶
　　　蔡州𤓰陂舖壁間詞　　　　能改齋謾録¶
剪碎香羅裛淚痕鷓鴣聲㫁不堪聞馬嘶人去近黄昏¶
<pb:KR4j0073_WYG_003-34b>¶
　整整斜斜楊栁陌踈疎宻宻杏花村一畨風月更消¶
魂¶
　　　武進㕔壁　　　　　　　　楊彦齡(筆録/)¶
倦客東歸得自由西風江上泛扁舟夜寒霜月素光流¶
　想得故人千里外醉吟應上謝家樓不多天氣近中¶
秋¶
　　二¶
北固江頭浪拍空歸㠶一夜趂秋風月明初上荻花叢¶
<pb:KR4j0073_WYG_003-35a>¶
　漸入三吳烟景好此身將過浙江東夢魂先在鑑湖¶
中¶
　　　别恨　　　　　　　　　　鄭中卿¶
酒薄愁濃醉不成夜深欹枕數殘更嫩寒時節過燒燈¶
　已自孤鸞羞對鏡未能雙鳯怕聞笙莫教吹作别離¶
聲¶
　　　　　　　　　　　　　　　延安李氏¶
無力薔薇帶雨低多情蝴蝶趂花飛流水飄香乳燕啼¶
<pb:KR4j0073_WYG_003-35b>¶
　南浦魂消春不管東陽衣减鏡先知小樓今夜月依¶
依¶
　　　　　　　　　　　　　　　李易安¶
小院閒窓春色深重簾未捲影沉沉倚樓無語理瑶琴¶
　逺岫出山催薄暮細風吹雨弄輕隂梨花欲謝恐難¶
禁¶
　　二¶
淡蕩春光寒食天玉罏沉水裊殘烟夢迴山枕隠花鈿¶
<pb:KR4j0073_WYG_003-36a>¶
　海鷰未來人鬭草江梅已過栁生綿黄昏疎雨濕鞦¶
韆¶
　　　閨情¶
髻子傷春慵更梳晩風庭院落梅初淡雲來徃月疎疎¶
　玉鴨薫爐閒瑞腦朱櫻斗帳掩流蘓遺犀還解辟寒¶
無¶
　　　　　　　　　　　　　　　朱淑真¶
露井夭桃吐絳英春衣初試薄羅輕風和烟煖燕巢成¶
<pb:KR4j0073_WYG_003-36b>¶
　滿院深簾閒不捲曲房朱户悶長扄惱人光景又清¶
明¶
　　　春怨¶
卸下金釵一様嬌背燈初解繡裙腰衾寒枕冷夜香消¶
　深院不闗春寂寂落花和雨夜迢迢恨情和夢更無¶
聊¶
　　　　　　　　　　　　　　　慕容嵓卿妻¶
滿目江山憶舊遊汀花汀草弄春柔長亭艤住朩蘭舟¶
<pb:KR4j0073_WYG_003-37a>¶
　好夢易隨流水去芳心猶逐曉雲愁行人莫上望京¶
樓¶
　(竹坡詩話云頃年平江府雍熙寺毎深夜月明有婦/人歌小詞於廊廡間者就之不見客有聞而録之者)¶
　(姑蘇士子慕容嵓卿見而驚曰君何從得此詞客語/之故嵓卿悲歎乆之曰此余亡妻之詞無知之者明)¶
　(日視之乃其/妻旅襯所在)¶
　　　　　　　　　　　　　　　珍娘(鬼也/)¶
溪霧溪烟溪景新溶溶春水净無塵碧琉璃底浸春雲¶
　風颺㳺絲垂蝶翅雨飄飛絮濕鶯唇桃花片片送殘¶
<pb:KR4j0073_WYG_003-37b>¶
春¶
　　紗窓恨　　　　　　　　　　毛文錫¶
雙雙蝶翅塗鈆粉咂花心綺窓繡户飛來穏畫堂隂¶
二三月愛隨飄絮伴落花來拂衣襟更剪輕羅片傅黄¶
金¶
　　二¶
新春燕子還來至一雙飛壘巢泥濕時時墜涴人衣¶
後園裏看百花發香風拂繡户金扉月照紗忩裏恨依依¶
<pb:KR4j0073_WYG_003-38a>¶
　　戀情深　　　　　　　　　　毛文錫¶
滴滴銅壺寒漏咽醉紅樓月宴餘香殿㑹鴛衾蕩春心¶
　真珠簾下曉光侵鶯語隔瓊林寶帳欲開慵起戀情¶
深¶
　　　宮詞¶
玉殿春濃花爛漫簇神仙伴羅裙窣地縷黄金奏清音¶
　酒䦨歌罷兩沉沉一笑動君心永願作鴛鴦伴戀情¶
深¶
<pb:KR4j0073_WYG_003-38b>¶
　　清商怨　　　　　　　　　　晏叔原¶
庭花香信尚淺最玉樓先暖夢覺春衾江南依舊逺¶
回紋錦字暗剪謾寄與也應歸晩要問相思天涯猶自¶
短¶
　　　　　　　　　　　　　　　周美成¶
枝頭風勢漸小看暮鴉飛了又是黄昏閉門收返照¶
江南人去路緲信未通愁已先到怕見孤燈霜寒催睡¶
早¶
<pb:KR4j0073_WYG_003-39a>¶
　　　　　　　　　　　　　　　歐陽永叔¶
闗河愁思望處滿漸素秋向晩鴈過南雲行人回淚眼¶
　雙鸞衾裯悔展夜又水枕孤人逺夢未成歸梅花聞¶
塞管¶
　(江淹詩心逐南雲去身隨北雁來陸機思親/賦指南雲以寄欽陸雲九愍眷南雲以興悲)¶
　　　　　　　　　　　　　　　沈文伯(天機/餘錦)¶
城上鴉啼斗轉漸漸玉壺氷滿月淡寒梅清香來小院¶
　誰遣鸞牋冩怨翻錦字疊疊和愁巻夢破悲笳江南¶
<pb:KR4j0073_WYG_003-39b>¶
烟樹逺¶
　　贊浦子　　　　　　　　　　毛文錫¶
錦帳添香睡金爐換夕薫懶結芙蓉帶慵拖翡翠裙¶
正是桃夭栁媚那堪暮雨朝雲宋玉髙唐意裁瓊欲贈¶
君¶
　　傷春怨　　　　　　　　　　荆公(能改齋/漫録)¶
雨打江南樹一夜花開無數緑葉漸成隂下有遊人歸¶
路　與君相逢處不道春將暮把酒祝東風且莫匆匆¶
<pb:KR4j0073_WYG_003-40a>¶
去¶
　　平湖樂¶
緑荷相背倚西風凉露烟霏重翠盖銀瓶醉時捧使君¶
公　徑須傾倒玻瓈瓮青山城郭暮雲樓閣髙下一重¶
重¶
　　二¶
安仁雙鬢已驚秋更甚眉頭皺一笑相逢且開口玉為¶
舟　新詞淡似鵝黄酒醉歸扶路竹西歌吹人道似揚¶
<pb:KR4j0073_WYG_003-40b>¶
州¶
　　三¶
採菱人語隔秋煙波静如横練入手風光莫流轉共留¶
連　畫船一笑春風面江山信美終非吾土問何日是¶
歸年¶
　　四¶
秋風湖上水増波朩底雲隂過憔悴湘纍莫輕和且髙¶
歌　凌波幽夢誰驚破佳人望㫁碧雲暮合道别後意¶
<pb:KR4j0073_WYG_003-41a>¶
如何¶
　　小桃紅　　　　　　　　　　張小山¶
一汀煙栁索春饒添得楊花閙盼殺歸舟朩蘭棹水迢¶
迢　畫樓明月空相照今畨痩了多情知道寛褪翠裙¶
腰¶
　　歸國遥　　　　　　　　　　温飛卿¶
雙臉小鳯戰箆金颭艶舞衣無力風歛藕絲秋色染¶
錦帳繡幃斜掩露珠清曉簟粉心黄蘂花靨黛眉山兩¶
<pb:KR4j0073_WYG_003-41b>¶
㸃¶
　　　　　　　　　　　　　　　韋莊¶
春欲暮滿地落花紅帶雨惆悵玉籠鸚鵡單棲無伴侣¶
　南望去程何許問花花不語早晩得同歸去恨無雙¶
翠羽¶
　　二¶
金翡翠為我南飛傳我意罨畫橋邊春水幾年花下醉¶
　别後只知相愧淚珠難逺寄羅幕繡幃鴛被舊歡如¶
<pb:KR4j0073_WYG_003-42a>¶
夢裏¶
　　　　　　　　　　　　　　　馮延巳(花間/作温)¶
雕香玉翠鳯寶釵垂&KR0034;&KR1913;鈿筐交勝金粟越羅香水渌¶
　畫堂照簾殘燭夢餘更漏促謝娘無限心曲曉屏山¶
㫁續¶
　　三字令　　　　　　　　　　歐陽烱¶
春欲暮日遲遲牡丹時羅幌巻翠簾垂兩心知　人不¶
在燕空歸負佳期香燼落枕函欹月分明花澹薄惹相¶
<pb:KR4j0073_WYG_003-42b>¶
思¶
　　　　　　　　　　　　　　　向伯恭¶
春盡日雨餘時紅蔌蔌緑漪漪花滿地水平池烟光裏¶
雲衫上畫船移　文鴛並白鷗飛歌韻響酒行遲將我¶
意入新詩春欲去留且住莫教歸¶
　¶
　¶
　花草稡編巻三¶
