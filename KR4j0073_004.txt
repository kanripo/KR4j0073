# -*- mode: mandoku-view; -*-
#+TITLE: 花草稡編
#+DATE: 2015-08-25 00:49:45.561803
#+PROPERTY: ID KR4j0073
#+PROPERTY: BASEEDITION WYG    
#+PROPERTY: JUAN 卷四
<pb:KR4j0073_WYG_004-1a>¶
欽定四庫全書¶
　花草稡編巻四¶
　　　　　　　　　　　　明　陳耀文　輯¶
　小令¶
　　縷縷金　　　　　　　　　　清湖三塔記¶
幾回見你簾兒下佯不採把人斜抺問着他揷地推聾¶
啞到學三郎改話不也不和我巧時休和我巧時都不¶
怕¶
<pb:KR4j0073_WYG_004-1b>¶
　　二¶
這幾日言語夾衩只推道娘的掗把常言道官不容針¶
又何况私同車馬不也不和我巧時休和我巧時都不¶
怕(備題/)¶
　　楊花落(夢中/詞)　　　　　　　　李邦直(塵史/)¶
楊花落燕子横穿髙閣長恨春醪如水薄閒愁無處¶
着　去年今日玉陵舍皷角秋風千嵗遼東回首人間¶
萬事空¶
<pb:KR4j0073_WYG_004-2a>¶
　　喜長新　　　　　　　　　　王勝之¶
秋雲朔吹曉徘徊雪照樓臺宴召鄒枚相如獨逞雄才¶
　明燭薫爐香暖深勸金盃庭前粉艶有寒梅昨夜一¶
枝開¶
　　霜天曉角　　　　　　　　　張安國¶
栁絲無力冉冉縈秋碧繫我船兒不住楚江上晩風急¶
　棹歌休怨抑有人離恨極説與歸期不逺剛不信淚¶
偷滴¶
<pb:KR4j0073_WYG_004-2b>¶
　　　　　　　　　　　　　　　張材甫¶
曉風揺幕欹枕聞殘角霜月竹窓寒影金猊冷翠衾薄¶
　舊恨無處着新愁還又作夜夜單于聲裏燈花共淚¶
珠落¶
　　　　　　　　　　　　　　　劉改之¶
霜天曉角夢回滋味惡酒醒不禁寒力紗窓外日華薄¶
　擁衾思舊約無情風透幙惟有梅花相伴不成是也¶
吹落¶
<pb:KR4j0073_WYG_004-3a>¶
　　　　　　　　　　　　　　　劉圻父¶
横隂漠漠似覺羅衣薄正是海棠時候紗窓外東風惡¶
　惜春春寂寞尋花花冷落不㑹這些情味元不是念¶
離索¶
　　　月當忩　　　　　　　　　張宗瑞¶
看朱成碧曽醉梅花側相遇匆匆相别又争似不相識¶
　南北千里隔幾時重見得最苦子規啼處一片月當¶
窓白¶
<pb:KR4j0073_WYG_004-3b>¶
　　闗河令(清逺軒/逺望)　　　　　　　趙介之¶
亭皋霜落飛葉滿聽西風㫁鴈閒凭危䦨斜陽紅欲斂¶
　行人歸期太晩誤髣髴征㠶幾㸃水逺連天愁雲遮¶
望眼¶
　　　已亥宜春舟中¶
江頭伊軋動柔櫓漸楚天欲暮浩蕩輕鷗波間自容與¶
　岸蓼汀蘋無緒更滿目蕭疎紅樹此意何窮憑誰圖¶
畫取¶
<pb:KR4j0073_WYG_004-4a>¶
　　卜筭子¶
　　　春恨　　　　　　　　　　秦處度¶
春透水波明寒峭花枝痩極目煙中百尺樓人在樓中¶
否　四和裊金鳬雙陸思纎手擬倩東風浣此情情更¶
濃如酒¶
　　　　　　　　　　　　　　　陳瑩中¶
身如一葉舟萬事潮頭起水長船髙一任伊來徃洪濤¶
裏　潮落又潮生今古長如此後夜開樽獨酌時月滿¶
<pb:KR4j0073_WYG_004-4b>¶
人千里¶
　　二¶
夢裏不知眠覺後眠何在試問眠身與夢身那箇能祇¶
對　醉後有人醒醒了無人醉要識三千與大千不在¶
㣲塵外¶
　　　　　　　　　　　　　　　裕陵時人¶
蹙破眉峰碧纎手還重執鎮日相看未足時忍便使鴛¶
鴦隻　薄暮投村驛風雨愁通夕窓外芭蕉窓裏人分¶
<pb:KR4j0073_WYG_004-5a>¶
葉上心頭滴(玉照新志裕陵親書其後云/此詞甚佳不知何人作奏來)¶
　　　孤鴻　　　　　　　　　　蘇子瞻¶
缺月掛疎桐漏㫁人初静時見幽人獨徃來縹緲孤鴻¶
影　驚起却回頭有恨無人省揀盡寒枝不肯棲楓落¶
吳江冷¶
　(耆舊續聞云趙右史云余頃於鄭公實處見東坡親/蹟書卜筭子㫁句云寂寞沙汀冷刋本作楓落吳江)¶
　(冷詞意全/不相屬也)¶
　　　　　　　　　　　　　　　皎如晦(杭州/僧)¶
<pb:KR4j0073_WYG_004-5b>¶
有意送春歸無計留春住畢竟年年用着來何似休歸¶
去　目㫁楚天遥不見春歸路風急桃花也似愁㸃㸃¶
飛紅雨¶
　　　　　　　　　　　　　　　毛栞¶
見也如何暮别也如何遽别也難時見也難後㑹難憑¶
據　去也如何去住也如何住住也應難去也難此際¶
難分付(石孝友集/金谷遺音)¶
　　　送鮑浩然游浙東　　　　　王逐客(能改齋/漫録)¶
<pb:KR4j0073_WYG_004-6a>¶
水是眼波横山是眉峰聚欲問行人去那邊眉眼盈盈¶
處　才始送春歸又送君歸去若到江南赶上春千萬¶
和春住¶
　　　　　　　　　　　　　　　張子野¶
夢短寒夜長坐待清霜曉臨鏡無人為整粧但自學孤¶
鸞照　樓臺紅樹杪風月依前好江水東流郎在西問¶
尺素何由到¶
　　　　　　　　　　　　　　　杜叔元(安世/)¶
<pb:KR4j0073_WYG_004-6b>¶
尊前一曲歌歌裏千重意才欲歌時淚已流恨應更多¶
於淚　試問縁何事不語痴如醉我亦情多不忍聞怕¶
和我添憔悴¶
　　　　　　　　　　　　　　　程正伯¶
獨自上層樓樓外青山逺望到斜陽欲盡時不見西飛¶
鴈　獨自下層樓樓下蛩聲怨待到黄昏月上時依舊¶
柔腸㫁¶
　　　　　　　　　　　　　　　吕聖求¶
<pb:KR4j0073_WYG_004-7a>¶
一日抵三秋半月如千嵗自夏經秋到雪飛一向都無¶
計　續續説相思不盡無窮意若冩幽懐一段愁應用¶
天為紙¶
　　　　　　　　　　　　　　　徐師川¶
天生百種愁掛在斜陽樹緑葉隂隂自得春草滿鶯啼¶
處　不見凌波步空想如簧語門外重重疊疊山遮不¶
㫁愁來路¶
　　　　　　　　　　　　　　　舒信道¶
<pb:KR4j0073_WYG_004-7b>¶
池䑓小雨乾門巷香輪少誰把青錢襯落紅滿地無人¶
掃　何時鬬草歸幾度尋花了留得佳人蓮步痕宫様¶
鞋兒小¶
　　　　　　　　　　　　　　　黄山谷¶
要見不得見要近不得近試問得君多少憐管不解多¶
於恨　禁止不得淚忍管不得悶天上人間有底愁向¶
箇裡都諳盡¶
　　　　　　　　　　　　　　　劉潜夫¶
<pb:KR4j0073_WYG_004-8a>¶
盡是手成持合得天饒借風雨於花有甚讎作意相陵¶
藉　做煖逼教開做冷催教謝不負明年看花人只負¶
栽花者¶
　　二¶
片片蝶衣輕㸃㸃猩紅小人道東君不惜花百種千般¶
巧　朝見樹頭䌓暮見枝頭少人道東君果惜花雨打¶
風吹了¶
　　　　　　　　　　　　　　　李敦詩¶
<pb:KR4j0073_WYG_004-8b>¶
南北利名人常恨家居少毎到春時聽子規無不傷懐¶
抱　好去向長安細與公卿道待得功成名遂時不如¶
歸來早¶
　　　　　　　　　　　　　　　康仲伯¶
曽約再來時花暗春風樹今日人來花未開春未知人¶
處　坐客有踈狂綵筆題新語渾為玉人頺玉山忘了¶
陽闗路¶
　　二¶
<pb:KR4j0073_WYG_004-9a>¶
煙髻綰層巔雲葉生寒樹斜日行人窈窕村愁陣縱横¶
處　細細冩鸞牋道寄相思語會倩春風展栁眉回馬¶
章䑓路¶
　　　　　　　　　　　　　　　蒲江¶
續續露蛩鳴索索風梧語痩骨從來不奈秋一夜秋如¶
許　簟冷捲風漪髻滑抛雲縷展轉無人共此情畫角¶
吹殘雨¶
　　　慈谿丈亭館古詞¶
<pb:KR4j0073_WYG_004-9b>¶
潮生浦口雲潮落沙頭樹潮本無心落又生人自來還¶
去　今古短長亭送徃迎來處老盡東西南北人亭下¶
潮如故¶
　　　　　　　　　　　　　　　清湖三塔記¶
幽花帶露紅濕栁拖烟翠花栁分春各自芳惟有人憔¶
悴　寄與手中書問肯歸來未正是東風料峭寒如何¶
獨自教人睡¶
　　　寄歌者李蓮　　　　　　　吕聖求¶
<pb:KR4j0073_WYG_004-10a>¶
渡口看潮生水滿蒹葭浦長記扁舟載月明深入紅蕖¶
去　荷盡覆平池忘了歸來路誰信南樓百尺髙不見¶
如蓮步¶
　　　　　　　　　　　　　　　陳無已(梅苑/)¶
揺風影似凝帶雪香如抱開盡南枝到北枝不道春將¶
老　飄颻姑射仙誰識氷肌好會有青綾夢覺人可愛¶
池塘草¶
　　二¶
<pb:KR4j0073_WYG_004-10b>¶
繡幕罩梅花莫放清香透鑑裏朱顔嵗嵗移只道花依¶
舊　把酒問梅花知我離情否若使梅花知我時料得¶
花須痩¶
　　三¶
雪闇嶺頭雲竹冷溪邊樹還似瀟湘縹緲人玉&KR0487;籠香¶
霧　月下幽香度夢裏香魂駐回首南枝酒半醺寂寞¶
無尋處¶
　　　晩春　　　　　　　　　　髙觀¶
<pb:KR4j0073_WYG_004-11a>¶
屈指數春來彈指驚春去簷外蛛絲網落花也要留春¶
住　幾日喜春晴幾夜愁春雨十二雕窓六曲屏題遍¶
傷春句¶
　　　二月三十日壽母　　　　　范靖江(夀親/養老)¶
滿二望三時春景方明媚人見蟠桃結子來王母初筵¶
啓　無數桂林山不盡灕江水揔入今朝祝夀杯永保¶
千千嵗¶
　　　　　　　　　　　　　　　趙可(中州/樂府)¶
<pb:KR4j0073_WYG_004-11b>¶
明月在青天借問今時幾但見宵從海上來不覺雲間¶
墜　流水古今人共看皆如此唯願當歌對酒時長照¶
金尊裏¶
　　　缺月挂疎桐(擬東/坡作)　　　　　趙秉文¶
烏鵲不多驚貼貼風枝静珠貝横空冷不收半濕秋河¶
影　缺月墮幽窓推枕驚深省落葉蕭蕭聽雨聲簾外¶
霜華冷¶
　　　西湖遺舊　　　　　　　　福建士子¶
<pb:KR4j0073_WYG_004-12a>¶
月在小樓西鷄唱霜天曉淚眼相看話别時把定纎纎¶
手　伊道不忘人伊却都忘了我若無情似你時瞞不¶
得橋頭栁(古杭/雜記)¶
　　　贈樂婉(杭妓/)　　　　　　　施酒監(古今/詞話)¶
相逢情便深恨不相逢早識盡千千萬萬人終不似伊¶
家好　别你登長道轉更添煩惱栁外朱樓獨倚欄滿¶
目圍芳草¶
　　　答施酒監　　　　　　　　樂婉¶
<pb:KR4j0073_WYG_004-12b>¶
相思似海深舊事如天逺淚滴千千萬萬行更使人愁¶
腸㫁　要見無因見了&KR0184;終難&KR0184;若是前生未有縁待¶
重結來生願¶
　　　　　　　　　　　　　　　美奴(陸藻/侍兒)¶
送我出東門乍别長安道兩岸垂楊鎻暮煙正是秋光¶
老　一曲古陽闗莫惜金尊倒君向瀟湘我向秦魚鴈¶
何時到(苕溪/漁隠)¶
　　　梅　　　　　　　　　　　朱淑真¶
<pb:KR4j0073_WYG_004-13a>¶
竹裏一枝梅映帶林逾静雨後清竒畫不成淺水横斜¶
影　吹徹小單于心事重思省拂拂風前度暗香月色¶
侵花冷¶
　　　　　　　　　　　　　　　嚴㓜芳¶
不是愛風塵似被前縁誤花開花落自有時總賴東君¶
主　去也終須去住也如何住若得山花挿滿頭莫問¶
奴歸處¶
　　後庭花　　　　　　　　　　毛熙震(花間/集)¶
<pb:KR4j0073_WYG_004-13b>¶
鶯啼燕語芳菲節瑞庭花發昔時懽宴歌聲掲管絃清¶
越　自從陵谷追遊歇畫梁塵黦傷心一片如珪月閒¶
鎻宫闕¶
　　二¶
越羅小袖新香舊薄籠金釧倚䦨無語揺輕扇半遮勻¶
面　春殘日煖鶯嬌嬾滿庭花片争不教人長相見畫¶
堂深院¶
　　　　　　　　　　　　　　　孫光憲¶
<pb:KR4j0073_WYG_004-14a>¶
石城依舊空江國故宫春色七尺青絲芳草緑絶世難¶
得　玉英凋落盡更何人識野棠如織只是教人添怨¶
憶悵望無極¶
　　玉樹後庭花(上元/)　　　　　　張子野¶
華鐙火樹紅相鬭徃來如晝河橋水白天晴訝别生星¶
斗　落梅穠李還依舊寶釵沽酒曉蟾殘漏心情恨雕¶
鞍歸後¶
　　二¶
<pb:KR4j0073_WYG_004-14b>¶
寶牀香重春眠覺魫窓難曉新聲麗色千人歌後庭清¶
妙　青驄一騎來飛鳥靚粧難好至今落日寒蟾照臺¶
城秋草¶
　　巫山一段雲　　　　　　　　毛文錫¶
雨霽巫山上雲輕映碧天逺風吹散又相連十二晩峰¶
前　暗濕啼猿樹髙籠過客船朝朝暮暮楚江邊幾度¶
降神仙¶
　　　　　　　　　　　　　　　李珣¶
<pb:KR4j0073_WYG_004-15a>¶
有客經巫峽停橈向水湄楚王曽此夢瑶姬一夢杳無¶
期　塵暗珠簾巻香銷翠幄垂西風回首不勝悲暮雨¶
洒空祠¶
　　二¶
古廟依青嶂行宫枕碧流水聲山色鎻粧樓徃事思悠¶
悠　雲雨朝還暮煙花春復秋啼猿何必近孤舟行客¶
自多愁¶
　(花菴詞客云唐詞多縁題所賦臨江仙則言仙事女/冠子則述道情河瀆神則詠祠廟大槩不失本題之)¶
<pb:KR4j0073_WYG_004-15b>¶
　(意爾後漸變失題逺矣如此/二詞實唐人本來詞體如此)¶
　　　净壇峰(巫山十/二峰)　　　　　　趙孟頫¶
疊嶂千重碧長江一帶清瑶壇霞冷月朧明欹枕若為¶
情　雲過船窓曉星移宿霧晴古今離恨撥難平惆悵¶
峽猿聲¶
　　　登龍峰¶
片月生危岫殘霞拂翠桐登龍峰下楚王宫千古感遺¶
蹤　栁色眉邊緑花明臉上紅欲尋靈跡阻江風離思¶
<pb:KR4j0073_WYG_004-16a>¶
杳無窮¶
　　　松鶴峰¶
松鶴堆嵐靄陽臺枕水湄風清月冷好花時惆悵阻佳¶
期　别夢逰蝴蝶離歌怨竹枝悠悠徃事不勝悲春恨¶
入雙眉¶
　　　上昇峰¶
雲裏髙唐觀江邉楚客舟上昇峰月照妝樓離思兩悠¶
悠　雨雲千里阻長江一帶秋歌聲頻唱引離愁光景¶
<pb:KR4j0073_WYG_004-16b>¶
恨如流¶
　　　朝雲峰¶
絶頂朝雲散寒江暮雨頻楚王宫殿已成塵過客轉傷¶
神　月是巫娥伴花為宋玉隣一聽歌調一含嚬哀怨¶
竹枝春¶
　　　集仙峰¶
雨過蘋汀逺雲深水國遥渡頭齊舉朩蘭橈纎細楚宫¶
腰　映水匀紅臉偎花整翠翹行人倚棹正無聊一望¶
<pb:KR4j0073_WYG_004-17a>¶
一魂銷¶
　　　望霞峰¶
碧水鴛鴦浴平沙荳蔻紅望霞峰翠一重重㠶卸落花¶
風　澹薄雲籠月霏微雨灑篷孤舟晩泊浪聲中無處¶
問音容¶
　　　棲鳯峰¶
芍藥虛投贈丁香漫結愁鳯棲鸞去兩悠悠新恨怯逢¶
秋　山色驚心碧江聲入夢流何時弦管簇歸舟蘭棹¶
<pb:KR4j0073_WYG_004-17b>¶
泊沙頭¶
　　　翠屏峰¶
碧水澄青黛危峰聳翠屏竹枝歌怨月三更别是㫁腸¶
聲　烟外黃牛峽雲邉白帝城扁舟清夜泊蘋汀倚棹¶
不勝情¶
　　　聚鶴峰¶
鶴信三山逺羅帬片水深髙唐春夢杳難尋惆悵至如¶
今　十二峰前月三千里外心紅牋錦字信沉沉腸㫁¶
<pb:KR4j0073_WYG_004-18a>¶
舊香衾¶
　　　望泉峰¶
曉色飄紅豆平沙枕碧流泉聲雲影弄新秋觸處是離¶
愁　臉淚橫波淡眉攅片月收佳人嫵笑凖難休半整¶
玉搔頭¶
　　　起雲峰¶
裊娜江邉栁飄颻嶺上雲卸㠶迴棹楚江濵歸信夜來¶
聞　欲拂珊瑚枕先熏翡翠裙江頭含笑去迎君鸞鳯¶
<pb:KR4j0073_WYG_004-18b>¶
畫成羣¶
　　　　　　　　　　　　　　　栁三變¶
六六真游洞三三物外天九斑麟稳破非烟何處接雲¶
軿　昨夜麻姑陪宴又話蓬萊清淺幾囘山脚弄雲濤¶
髣髴見金鼇¶
　　二¶
閬苑年華永嬉逰别是情人間三度見河清一畨碧桃¶
成　金母忍將輕摘留宴鼇峰真客紅&KR0008;閑卧吠斜陽¶
<pb:KR4j0073_WYG_004-19a>¶
方朔敢偷嘗¶
　　三¶
蕭氏賢夫婦茅家好弟兄羽輪飈駕赴層城髙㑹盡仙¶
卿　一曲雲謡為壽倒盡金壺碧酒醺酣争撼白榆花踏¶
碎九光霞¶
　　减字朩蘭花　　　　　　　　歐陽永叔¶
留春不住燕老鶯慵無覔處説似殘春一老應無却少¶
人　風和月好辦得黄金須買笑愛惜芳時莫待無花¶
<pb:KR4j0073_WYG_004-19b>¶
空折枝¶
　　二¶
傷懐離抱天若有情天亦老此意如何細似輕絲𣺌似¶
波　扁舟岸側楓葉荻花秋索索細想前歡須著人間¶
比夢間¶
　　三¶
歌檀斂袂繚繞雕梁塵暗起柔潤清圓百琲明珠一綫¶
穿　櫻唇玉齒天上仙音心下事留住行雲滿坐迷魂¶
<pb:KR4j0073_WYG_004-20a>¶
酒半醺¶
　　四¶
去年殘臈曽折梅花相對挿人面而今空有花開無處¶
尋　天天不逺把酒拈花時發願願得和伊偎雪眠香¶
似舊時¶
　　　　　　　　　　　　　　　晏叔原¶
長亭晚送都似緑窓前日夢小字還家恰應紅燈昨夜¶
花　良時易過半鏡流年春欲破徃事難忘一枕髙樓¶
<pb:KR4j0073_WYG_004-20b>¶
到夕陽¶
　　二¶
留春不住恰似年光無味處滿眼飛英彈指東風太淺¶
情　筝絃未穏學得新聲難破恨轉枕花前且伴香紅¶
一夜眠¶
　　三¶
長楊輦路緑滿當年攜手處試逐春風重到宫花苑樹¶
中　芳菲遶遍今日不如前日徤酒罷凄凉新恨猶添¶
<pb:KR4j0073_WYG_004-21a>¶
舊恨長¶
　　　恨别　　　　　　　　　　栁耆卿¶
花心栁眼都似游絲常惹絆慵困誰憐繡線金針不喜¶
穿　深房宻讌争向好天多聚散緑𤨏窓前幾日春愁¶
廢管絃¶
　　　春情　　　　　　　　　　王安國¶
畫橋流水雨濕落紅飛不起月破黄昏簾裏餘香馬上¶
聞　徘徊不語今夜夢魂何處去不似垂楊猶解飛花¶
<pb:KR4j0073_WYG_004-21b>¶
入洞房¶
　　　潤州席上　　　　　　　　蘇子瞻¶
鄭莊好客容我尊前時墮幘落筆風生籍籍聲名滿帝¶
京　髙山白早瑩&KR0487;氷肌那解老從此南徐良夜清風¶
月滿湖¶
　(東皋雜録云林希子中知潤州東坡自錢塘赴召有/官妓鄭容髙瑩求脱籍東坡為此詞書牒林判云鄭)¶
　(容落籍髙瑩從良盖取句端八字云苕溪漁/隠曰聚蘭集載此詞東坡贈潤守許仲凃)¶
　　　　　　　　　　　　　　　東坡(侯鯖/録)¶
<pb:KR4j0073_WYG_004-22a>¶
春庭月午揺落春醪光欲舞步轉回廊半落梅花婉婉¶
香　輕風薄霧都是少年行樂處不似秋光只與離人¶
照㫁腸¶
　(元祐七年正月東坡在汝隂州堂前梅花大開王夫/人曰春月色勝如秋月色秋月色令人悽慘春月色)¶
　(令人和悦何如召趙徳麟輩來飲此花下先生大喜/曰吾不知子能詩耶此真詩家語耳遂相召與飲用)¶
　(是語作/此詞)¶
　　　登巫山縣樓　　　　　　　黄山谷¶
襄王夢裏草緑煙深何處是宋玉臺頭暮雨朝雲幾許¶
<pb:KR4j0073_WYG_004-22b>¶
愁　飛花漫漫不管羇人腸欲㫁春水茫茫要渡南陵¶
更㫁腸¶
　　二¶
終宵忘寐好事如何猶尚未子細沉吟珠泪盈盈濕袖¶
襟　與君别也願在郎心莫暫捨記取盟言聞早回程¶
却再圓¶
　　　　　　　　　　　　　　　秦少游¶
天涯舊恨獨自凄凉人不問欲見回腸㫁盡金爐小篆¶
<pb:KR4j0073_WYG_004-23a>¶
香　黛蛾長斂任是東風吹不轉困倚危樓過盡飛鴻¶
字字愁¶
　　　　　　　　　　　　　　　張文潜¶
箇人風味只有梅花些子似每到開時滿眼清愁只自¶
知　霞裾仙佩姑射神人風露態蜂蝶依忙不與春風¶
一㸃香¶
　　减蘭十梅(并序/)　　　　　　　梅苑¶
　竊以花雖多品梅最先春始因暖律之潜催正值氷¶
<pb:KR4j0073_WYG_004-23b>¶
　澌之初泮前村雪裏已見一枝山上驛邊亂飄千片¶
　寄江南之春信與隴上之故人玉臉娉婷如夀陽之¶
　傅粉氷肌瑩徹逞姑射之仙姿不同桃李之繁枝自¶
　有雪霜之素質香欺青女冷奈霜娥月淺溪明動詩¶
　人之清興日斜烟瞑感行客之幽懐偏宜淺蕋輕枝¶
　最好暗香疎影况是非常之標格别有一種之風情¶
　姮娥好星難&KR0184;那更綵雲易散憑欄賞處已遍南枝¶
　兼北枝秉燭看時休問今日與昨日且輟龍吟之三¶
<pb:KR4j0073_WYG_004-24a>¶
　弄更停畫角之數聲庾嶺將軍久思止渇傅巖元老¶
　專待和羮豈如凢卉之嬌春長賴化工而結實又况¶
　風姿雨質曉色暮雲日邉月下之妖嬈雪裏霜中之¶
　艶冶初開微綻欲落驚飛取次芬芳無非竒絶錦囊¶
　佳句但能髣髴芳姿皓齒清歌未盡形容雅態追惜¶
　花之餘恨舒樂事之餘情試綴蕪詞編成短闋曲盡¶
　一時之景聊資四座之歡女伴近前鼔子祇候¶
　　　總題¶
<pb:KR4j0073_WYG_004-24b>¶
梅萼香嫩雪裏開時春粉潤雨蕋風枝暗與黄昏取次¶
宜　日邉月下休問初開兼欲謝却最嬈妖不似羣花¶
春正嬌¶
　　　風¶
東風吹暖輕動枝頭嬌艶顫成片驚飛不是城南畫角¶
吹　香英飄處定向夀陽樓閣住莫損柔柯今日清香¶
逺更多¶
　　　雨¶
<pb:KR4j0073_WYG_004-25a>¶
瀟瀟細雨雨歇芳菲猶淡竚宻洒輕籠濕遍柔枝香更¶
濃　瓊腮微膩疑是凝酥初㸃綴冷艶相宜不似梨花¶
帶雨時¶
　　　雪¶
六花飛素飄入枝頭無覔處宻綴輕堆只似香苞次第¶
開　欄邉欲墜姑射山頭人半醉牆外低垂窺送佳人¶
粉再吹¶
　　　月¶
<pb:KR4j0073_WYG_004-25b>¶
寒蟾初滿正是枝頭開爛漫素質籠明多少風姿無限¶
情　暗香疎影水榭蕭蕭山驛静淺蕋輕枝酒醒更䦨¶
夢㫁時¶
　　　日¶
騰騰初照半折瓊苞還似笑莫近柔條只恐凝酥暖欲¶
消　三竿已上㸃綴胭脂紅蕩漾剛道宜寒不似前村¶
雪裏看¶
　　　曉¶
<pb:KR4j0073_WYG_004-26a>¶
急催銀漏漸漸紗窓明欲透㸃檢花枝曉笛吹時幾片¶
飛　淡烟初破髣髴夜來飛幾朶殘粉餘香晨起佳人¶
帶曉粧¶
　　　晚¶
天寒欲暮别有一般姿媚處半載斜陽寶鑑微開試晚¶
粧　淡烟輕處漸近黄昏香暗度休怕春寒秉燭重來¶
子細看¶
　　　早¶
<pb:KR4j0073_WYG_004-26b>¶
陽和初布入萼春紅才半露暖律潜催與占百花頭上¶
開　香英微吐折贈一枝人已去楊栁貪眠不道春風¶
已暗傳¶
　　　殘¶
香苞漸少滿地殘英寒不掃傳語東君分付南枝桃李¶
春　東風吹暖南北枝頭開爛漫一任飄吹已占東風¶
第一枝¶
　　　　　　　　　　　　　　　陳瑩中¶
<pb:KR4j0073_WYG_004-27a>¶
大江北去未到滄溟終不住淮水東流日夜朝宗亦未¶
休　香爐煙裊濃淡巻舒終不老寸碧千鍾人醉華胥¶
月色中¶
　　　贈棊妓宋瑶　　　　　　　謝㓜槃¶
風篁度曲倦倚雲屏初睡足清簟疎簾寳鴨香消懶更¶
添　纎纎露玉風雹縱橫飛鈿局顰斂雙蛾凝佇無言¶
宻意多¶
　　　　　　　　　　　　　　　賀方回¶
<pb:KR4j0073_WYG_004-27b>¶
冷香浮動望處欲生蝴蝶夢曉日曈曨愁見凝酥煖漸¶
融　鼓催歌送芳酒一尊誰與共寂寞墻東門掩黄昏¶
滿院風¶
　　　用舊韻戲呉奉議　　　　　舒信道¶
眉山斂額徃事追思空手拍鴈字頻飛生怕人來説着¶
伊　閒抛繡履愁殢香衾渾不起莫似揚州只作尋常¶
薄倖休¶
　　　錦帶¶
<pb:KR4j0073_WYG_004-28a>¶
碎紅如繡揺曳東風吹綵綬擬倩柔條約住佳人細栁¶
腰　蜀江春渌争似枝頭能結束纎手攀時欲綰同心¶
寄與誰¶
　　　晁無咎小姬娉娉舞梁州　　陳無已(墨庄/漫録)¶
娉娉裊裊芍藥梢頭紅玉小舞袖遲遲心到郎邉客已¶
知　當筵舉酒勸我尊前松栢夀莫莫休休白髪簪花¶
我自羞¶
　　　聽琵琶　　　　　　　　　朱希真¶
<pb:KR4j0073_WYG_004-28b>¶
劉郎已老不管桃花依舊笑要聽琵琶重院啼鶯覔謝¶
家　曲終人醉多似潯陽江上淚萬里東風故國山河¶
照落紅¶
　　二¶
慵歌怕酒今日春衫驚著痩雙燕簾櫳金鴨香沉客淚¶
中　琵琶重聽誰信人間多少恨落日東風吹得桃花¶
滿院紅¶
　　　李公麟山隂圖　　　　　　米芾(志雅堂/雜抄)¶
<pb:KR4j0073_WYG_004-29a>¶
山隂道士鶴目龜趺多秀氣後領將軍蕭散精神一片¶
雲　東山太傅落落龍驤兼虎步潦倒支公窮骨零丁¶
小道風¶
　　　　　　　　　　　　　　　趙徳莊¶
緑隂紅雨暗淡衣裳花下舞花月佳時舞破東風第幾¶
枝　一盃相屬從炧樽前三四燭酒盡花䦨京洛風流¶
子細看¶
　　　　　　　　　　　　　　　盧炳¶
<pb:KR4j0073_WYG_004-29b>¶
傳消寄息咫尺還如千里隔欲見無由惹起新愁與舊¶
愁　情懐如醉欹枕連宵終不寐無奈相思此恨憑誰¶
説與伊¶
　　　政和癸巳　　　　　　　　向子諲¶
幾年不見蝴蝶枕中魂夢逺一日相逢鸚鵡盃深笑靨¶
濃　歡心未已流水落花愁又起離恨如何細雨斜風¶
晩更多¶
　　　　　　　　　　　　　　　頤堂詞¶
<pb:KR4j0073_WYG_004-30a>¶
飛霞半縷收盡一天風和雨可惜黄昏殘角疎鐘要㫁¶
魂　雙魚傳信只道横塘消息近心事悠悠同向春風¶
各自愁¶
　　　　　　　　　　　　　　　康伯可¶
楊花飄盡雲壓緑隂鴉乍定簾幕閑垂弄語千般燕子¶
飛　小樓深静睡起殘粧猶未整夢不成歸青淚滴斑¶
金縷衣¶
　　　　　　　　　　　　　　　吳大年¶
<pb:KR4j0073_WYG_004-30b>¶
薔薇葉暗滿架濃隂風不亂午酒才醒歴歴黄鸝枕上¶
聽　此情難遣不比紅蕉心易展要識離愁只似楊花¶
不自由¶
　　　　　　　　　　　　　　　張安國¶
愛而不見立馬章臺空便面想像娉婷只恐丹青畫不¶
成　詩人老去恰要鶯鶯相伴住試與平章嵗晩教人¶
枉㫁腸¶
　　　　　　　　　　　　　　　李端叔¶
<pb:KR4j0073_WYG_004-31a>¶
亂魂無據黯黯只尋來處路燈盡花殘不覺長更又向¶
䦨　幾回枕上那件不曽留夢想變盡星星一滴秋霖¶
是一莖¶
　　　　　　　　　　　　　　　(闕/)¶
春融酒困一寸橫波千里恨着處芳菲蝶興鶯情醉自¶
迷　欹雲妥翠冷落金屏山十二低抱琵琶月向黄昏¶
日又斜¶
　　　　　　　　　　　　　　　雅詞¶
<pb:KR4j0073_WYG_004-31b>¶
誰知瑩徹惟有碧天雲外月一見風流洗盡胸中萬斛¶
愁　賸燒宻炬只恐夜深花睡去想得横陳全是巫山¶
一段雲¶
　　　　　　　　　　　　　　　吕居仁¶
去年今夜同醉月明花樹下此夜江邉月暗長堤栁暗¶
舡　故人何處帶我離愁江外去來嵗花前又似今年¶
憶去年¶
　　　　　　　　　　　　　　　魏夫人¶
<pb:KR4j0073_WYG_004-32a>¶
西樓明月掩映梨花千樹雪樓上人歸愁聽孤城一鴈¶
飛　玉人何處又見江南春色暮芳信難尋去後桃花¶
流水深¶
　　二¶
落花飛絮杳杳天涯人甚處欲寄相思春盡衡陽鴈漸¶
稀　離腸淚眼腸㫁淚痕流不㫁明月西樓一曲欄干¶
一倍愁¶
　　　　　　　　　　　　　　　李易安¶
<pb:KR4j0073_WYG_004-32b>¶
賣花擔上買得一枝春欲放淚染輕匀猶帶彤霞曉露¶
痕　怕郎猜道奴面不如花面好雲鬢斜簮徒要教郎¶
比並看¶
　　　雄州驛　　　　　　　　　李令女¶
朝雲横度轆轆車聲如水去白草黃沙月照孤村三兩¶
家　天天去也萬結愁腸無晝夜漸近燕山回首鄉闗¶
歸路難¶
　(梅磵詩話云靖康間金人犯闕陽武蔣令興祖死之/其女為所擄去題字於雄州驛中叙其本末仍作此)¶
<pb:KR4j0073_WYG_004-33a>¶
　(詞蔣令浙西人其女方笄美顔色能詩詞/鄉人皆能道之此湯巖起詩海遺珠所載)¶
　　　春　　　　　　　　　　　朱淑真¶
獨行獨坐獨唱獨酧還獨卧竚立傷神無奈春寒着摸¶
人　此情難見淚洗殘粧無一半愁病相仍剔盡孤燈¶
夢不成¶
　　　　　　　　　　　　　　　李季蘭¶
自從君去曉夜縈牽腸㫁處緑遍香堦過夏經秋鴈又¶
來　想伊那里應也情懐愁不止緲緲書沉直至如今¶
<pb:KR4j0073_WYG_004-33b>¶
沒信音¶
　　　　　　　　　　　　　　　蘇小小¶
别離情緒萬里闗山如底數遣妾傷悲未必郎家知不¶
知　自從君去數盡殘冬春又暮音信全乖等到花開¶
不見來¶
　　　　　　　　　　　　　　　洪惠英(夷堅/支志)¶
梅花似雪剛被雪來相挫折雪裏梅花無限精神總屬¶
他　梅花無語只有東風來作主傳語東君且與梅花¶
<pb:KR4j0073_WYG_004-34a>¶
作主人¶
　(洪邁守㑹稽惠英於席間歌其自製述/懷小曲梅者自喻雪指無賴惡少也)¶
　　　　　　　　　　　　　　　馬裕齋¶
多情多愛還了平生花栁債好箇檀郎室女為妻也不¶
妨　傑才髙作聊贈青蚨三百索燭影揺紅記取媒人¶
是馬公¶
　(三朝野史云馬光祖尹京日有士踰牆偷人室女事/覺到官光祖出踰牆樓處子詩面試士人秉筆云花)¶
　(栁平生債風流一段愁開牆乗興下處子有心摟謝/砌應潜越韓香許暗偷有情還愛慾無語强嬌羞不)¶
<pb:KR4j0073_WYG_004-34b>¶
　(負秦樓約安知漢獄囚玉顔麗如/此何用讀書求光祖判此詞云)¶
　　　　　　　　　　　　　　　夷堅支志(丙/四)¶
家門希差養得一枚依様畫百事無能只去籬邉纒倒¶
藤　幾回水上軋捺不翻真箇强無處容他只好炎天¶
照作巴¶
　(宗室公衡居秀州性和易善與人欵曲但天資滑稽/遇可啓顔一笑衝口輙發見之者無不敬畏因寡髪)¶
　(俗目之為趙葫蘆好事者作/此詞詠之盖以謔受報也)¶
　　採桑子(一名羅敷令/醜奴兒令)　　　　　和凝¶
<pb:KR4j0073_WYG_004-35a>¶
蝤蠐領上訶梨子繡帶雙垂椒户閒時竟學樗蒲賭荔¶
枝　叢頭鞋子紅編細裙窣金絲無事嚬眉春思飜教¶
阿母疑¶
　　　春怨　　　　　　　　　　李後主¶
轆轤金井梧桐晩幾樹驚秋晝雨新愁百尺蝦鬚上玉¶
鈎　瓊牎春㫁雙娥皺回首邉頭欲寄鱗遊九曲寒波¶
不泝流¶
　　　春思　　　　　　　　　　前人¶
<pb:KR4j0073_WYG_004-35b>¶
亭前春逐紅英盡舞態徘徊細雨霏微不放雙眉時暫¶
開　緑窓冷静芳音㫁香印成灰可賴情懐欲睡朦朧¶
入夢來¶
　　　　　　　　　　　　　　　馮延巳¶
小庭雨過春將盡片片花飛獨折殘枝無語凭䦨祇自¶
知　玉堂香暖珠簾捲雙燕來歸君約佳期肯信韶華¶
得幾時¶
　　二¶
<pb:KR4j0073_WYG_004-36a>¶
馬嘶人語春風岸芳草緜緜楊栁橋邉落日髙樓酒斾¶
懸　舊愁新恨知多少目㫁遥天獨立花前更聽笙歌¶
滿畫船¶
　　三¶
西風半夜簾櫳冷逺夢初歸夢過金扉花謝窓前夜合¶
枝　昭陽殿裏新翻曲未有人知偷取笙吹驚覺寒蛩¶
到曉啼¶
　　四¶
<pb:KR4j0073_WYG_004-36b>¶
酒䦨睡覺天香暖繡户慵開香印成灰獨背寒屏理舊¶
眉　朦朧却向燈前卧窓月徘徊曉夢初回一夜東風¶
綻早梅¶
　　五¶
小堂深静無人到滿院春風惆悵牆東一樹櫻桃帶雨¶
紅　愁心似醉兼如病欲語還慵日暮疎鐘雙燕歸棲¶
畫閣中¶
　　六¶
<pb:KR4j0073_WYG_004-37a>¶
畫堂燈暖簾櫳巻禁漏丁丁雨罷寒生一夜西窓夢不¶
成　玉娥重起添香印回倚孤屏不語含情水調何人¶
吹笛聲¶
　　七¶
笙歌放散人歸去獨宿江樓月上雲收一半珠簾掛玉¶
鈎　起來檢㸃經逰地處處新愁憑仗東流將取離心¶
過橘州¶
　　八¶
<pb:KR4j0073_WYG_004-37b>¶
昭陽記得神仙侣獨自承恩水殿燈昏羅幙輕寒夜正¶
春　如今别館添蕭索滿面啼痕舊約猶存忍把金環¶
别與人¶
　　九¶
微風簾幙清明近花落春殘樽酒留歡添盡羅衣怯夜¶
寒　愁顔恰似燒殘燭珠淚䦨干也欲髙&KR0184;争奈相逢¶
情萬般¶
　　十¶
<pb:KR4j0073_WYG_004-38a>¶
畫堂昨夜愁無睡風雨凄凄林鵲争棲落盡燈花鷄未¶
啼　年光往事如流水休説情迷玉筯雙垂秪是金籠¶
鸚鵡知¶
　　十一¶
寒蟬欲報三秋候寂静幽齋葉落閒堦月透簾櫳逺夢¶
回　昭陽舊恨依前在休説當時玉笛纔吹滿袖猩猩¶
血又埀¶
　　十二¶
<pb:KR4j0073_WYG_004-38b>¶
洞房深夜笙歌散簾幙重重斜月朦朧雨過殘花落地¶
紅　昔年無限傷心事依舊東風獨倚梧桐閒想閒思¶
到曉鐘¶
　　十三¶
花前失却逰春侣極目尋芳滿眼悲凉縱有笙歌亦㫁¶
腸　林間戱蝶簾間燕各自雙雙忍更思量緑樹青苔¶
半夕陽¶
　　　　　　　　　　　　　　　晏同叔¶
<pb:KR4j0073_WYG_004-39a>¶
陽和二月芳菲遍暖景溶溶戯蝶逰蜂深入千花粉豔¶
中　何人解繋天邉日占取春風免使繁紅一片西飛¶
一片東¶
　　二¶
時光只解催人老不信多情長恨離亭淚滴春衫酒易¶
醒　梧桐昨夜西風急淡月朧明好夢頻驚何處髙樓¶
鴈一聲¶
　　三¶
<pb:KR4j0073_WYG_004-39b>¶
花中獨占春風早長愛江梅秀艶清柸芳意先愁調角¶
催　尋香已落閒人後此恨難裁更曉須來却恐初開¶
勝未開¶
　　　　　　　　　　　　　　　小山詞¶
蘆鞭墜遍楊花陌晩見珍珍疑是朝雲來作髙唐夢裡¶
人　應憐醉落樓中帽長帶歌塵試拂香茵留解金鞭¶
睡過春¶
　　二¶
<pb:KR4j0073_WYG_004-40a>¶
征人去日殷勤囑莫負心期寒鴈來時第一傳書慰别¶
離　輕絲織就機中素淚墨題詩欲寄相思日日髙樓¶
看鴈飛¶
　　三¶
花時惱得瓊枝痩半被殘香睡損梅粧紅淚今春第一¶
行　風流笑伴相逢處白馬逰韁共折垂楊手撚芳條¶
説夜長¶
　　四¶
<pb:KR4j0073_WYG_004-40b>¶
秋來更覺銷魂苦小字還稀坐想行思怎得相看似舊¶
時　南樓把手憑肩處風月應知别後除非夢裡時時¶
得見伊¶
　　五¶
誰將一㸃凄凉意送入低眉畫箔閒垂多是今宵得睡¶
遲　夜痕記盡窓間月曽誤心期凖擬相思還是窓間¶
記月時¶
　　六¶
<pb:KR4j0073_WYG_004-41a>¶
前歡幾處笙歌地長負登臨月幌風襟猶憶西樓着意¶
深　鶯花見盡當時事應笑如今一寸愁心日日寒蟬¶
夜夜砧¶
　　七¶
日髙庭院楊花轉闇淡春風鶯語惺愡似笑金屏昨夜¶
空　嬌慵未洗匀粧手閒印斜紅新恨重重都與年時¶
舊意同¶
　　　　　　　　　　　　　　　歐陽永叔¶
<pb:KR4j0073_WYG_004-41b>¶
輕舟短棹西湖好緑水逶迤芳草長堤隱隱笙歌處處¶
隨　無風水面琉璃滑不覺舩移微動漣漪驚起沙禽¶
掠岸飛¶
　　　　　　　　　　　　　　　張子野¶
水雲薄薄天同色竟日清輝風影輕飛花發瑶林春未¶
知　剡溪不辨沙頭路湖水平堤姑射人歸記得歌聲¶
與舞時¶
　　　　　　　　　　　　　　　周美成¶
<pb:KR4j0073_WYG_004-42a>¶
肌膚綽約真仙子來伴氷霜洗盡鈆黄素面初無一㸃¶
粧　尋花不用持銀燭暗裏聞香零落池塘分付餘妍¶
與夀陽¶
　　　　　　　　　　　　　　　黄山谷¶
櫻桃着子如紅豆不管春歸聞道開時蜂惹香鬚蝶惹¶
衣　樓臺燈火明珠翠酒戀歌迷醉玉東西少箇人人¶
煖被攜¶
　　　　　　　　　　　　　　　秦少㳺¶
<pb:KR4j0073_WYG_004-42b>¶
夜來酒醒清無夢愁倚䦨干露滴輕寒兩頰芙蓉淚不¶
乾　佳人别後音塵悄銷痩難&KR0184;明月無端已過江樓¶
十二間¶
　　　　　　　　　　　　　　　舒信道¶
一池秋水踈星動寒影横斜滿坐風花紅燭紛紛透絳¶
紗　江湖散誕扁舟裏到處如家且盡流霞莫管年來¶
兩鬢華¶
　　　　　　　　　　　　　　　吕居仁¶
<pb:KR4j0073_WYG_004-43a>¶
恨君不似江樓月南北東西南北東西只有相隨無别¶
離　恨君却似江樓月暫滿還虧暫滿還虧待得團團¶
是幾時¶
　　二¶
亂紅天緑風吹盡小市疎樓細雨輕鷗總向離人恨裏¶
收　年年春好年年病妾自西㳺水自東流不似殘花¶
一様愁¶
　　　　　　　　　　　　　　　謝無逸¶
<pb:KR4j0073_WYG_004-43b>¶
楚山削玉雲中碧影落沙汀秋水澄凝一抺江天鴈字¶
横　金錢滿地西風急紅蓼煙輕簾外砧聲驚起青樓¶
夢不成¶
　　　萬里朝天　　　　　　　　花蕋夫人(費/氏)¶
初離蜀道心將碎離恨綿綿春日如年馬上時時聞杜¶
鵑　三千宫女皆花貌妾最嬋娟此去朝天只恐君王¶
寵愛偏¶
　　　　　　　　　　　　　　　胡夫人¶
<pb:KR4j0073_WYG_004-44a>¶
與君别後愁無限永逺團圞間阻多方水逺山遥寸㫁¶
腸　終朝等候郎音耗捱過春光烟水茫茫梅子青青¶
又待黄¶
　　　芭蕉(添字/)　　　　　　　　李易安¶
窓前誰種芭蕉樹隂滿中庭隂滿中庭葉葉心心舒巻¶
有餘情　傷心枕上三更雨㸃滴霖霪㸃滴霖霪愁損¶
北人不慣起來聴¶
　　　集句　　　　　　　　　　朱秋娘(女郎/)¶
<pb:KR4j0073_WYG_004-44b>¶
王孫去後無芳草(朱淑/真)緑遍香階(李季/蘭)塵滿粧臺(吳淑/姬)¶
粉面羞搽淚滿腮(王㓜/玉)教我甚情懷(李易/安)　去時梅蕋全¶
然少(竇夫/人)等到花開(蘇小/小)花已成梅(陶/)梅子青青又帶¶
黄(胡夫/人)兀自未歸來(王嬌/姿)¶
　¶
　¶
　¶
　花草稡編巻四¶
