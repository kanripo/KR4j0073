# -*- mode: mandoku-view; -*-
#+TITLE: 花草稡編
#+DATE: 2015-08-25 00:49:45.588628
#+PROPERTY: ID KR4j0073
#+PROPERTY: BASEEDITION WYG    
#+PROPERTY: JUAN 卷五
<pb:KR4j0073_WYG_005-1a>¶
欽定四庫全書¶
　花草稡編巻五¶
　　　　　　　　　　　　明　陳耀文　輯¶
　小令¶
　　菩薩蠻(一名重疊金/一名子夜歌)　　　　　李太白¶
平林漠漠烟如織寒山一帯傷心碧瞑色入高樓有人¶
樓上愁　玉梯空佇立宿鳥歸飛急何處是歸程長亭¶
更短亭¶
<pb:KR4j0073_WYG_005-1b>¶
　(湘山野錄云此詞不知何人冩在鼎州滄水驛樓復/不知何人所撰魏道輔㤗見而&KR0738;之後至長沙得古)¶
　(風集於曾子宣内翰/家乃知李白所撰)¶
　(杜陽雜編云大中初女蠻國入貢其國人危髻金冠/瓔珞被體故謂之菩薩蠻當時倡優遂製菩薩蠻曲)¶
　(文士亦往往聲其詞○按自𤣥宗末以至大中初相/去殆幾百年始有此調其在太白同時如王杜後此)¶
　(如元白諸家俱未有此詞且曾氏亦止云古/風豈後之詞家以其字句之同而遂名之耶)¶
　　　　　　　　　　　　　　　唐人(稿齋/贅筆)¶
牡丹含露真珠顆美人折向庭前過含笑問檀郎花强¶
妾貌强　檀郎故相惱須道花枝好一向發嬌嗔碎挼¶
<pb:KR4j0073_WYG_005-2a>¶
花打人(宣宗時有婦人斷夫兩足者上戯語宰/相曰無乃碎挼花打人蓋時有此詞云)¶
　　　　　　　　　　　　　　　溫廷筠¶
小山重疊金明滅鬢雲欲度香顋雪懶起畫蛾眉弄妝¶
梳洗遲　照花前後鏡花靣交相映新帖繡羅襦䨇䨇¶
金鷓鴣¶
　　二¶
翠翹金縷䨇鸂鶒水紋細起春池碧池上海棠梨雨晴¶
紅滿枝　繡衫遮笑靨烟草粘飛蝶青𤨏對芳菲玉關¶
<pb:KR4j0073_WYG_005-2b>¶
音信稀¶
　　三¶
玉樓明月長相憶栁絲䙚娜春無力門外草萋萋送君¶
聞馬嘶　畫羅金翡翠香燭銷成淚花落子規啼綠窓¶
殘夢迷¶
　　四¶
鳳皇初對盤金縷牡丹一夜經微雨明鏡照新妝鬢輕¶
䨇臉長　畫樓相望久欄外埀絲栁音信不歸來社前¶
<pb:KR4j0073_WYG_005-3a>¶
䨇燕迴¶
　　五¶
牡丹花謝鶯聲歇綠楊滿院中庭月相憶夢難成背窓¶
燈半明　翠鈿金壓臉寂寞香閨掩人逺淚闌干燕飛¶
春又殘¶
　　六¶
南園滿地堆輕絮愁聞一霎清明雨雨後却斜陽杏花¶
零落香　無言匀睡臉枕上屏山掩時節欲黃昏無憀¶
<pb:KR4j0073_WYG_005-3b>¶
獨倚門¶
　　七¶
水精簾裏玻黎枕暖香惹夢鴛鴦錦江上栁如烟鴈飛¶
殘月天　藕絲秋色淺人勝參差剪䨇鬢隔香紅玉釵¶
頭上風¶
　　八¶
蘂黃無限當山額宿妝隠笑紗窓隔相見牡丹時暫來¶
還别離　翠釵金作股釵上蝶䨇舞心事竟誰知月明¶
<pb:KR4j0073_WYG_005-4a>¶
花滿枝¶
　　九¶
杏花含露團香雪綠楊陌上多離别燈在月朧明覺來¶
聞曉鶯　玉鈎褰翠幕妝淺舊眉薄春夢正關情鏡中¶
蟬鬢輕¶
　　十¶
滿宫明月梨花白故人萬里關山隔金鴈一䨇飛淚痕¶
沾繡衣　小園芳草綠家住越溪曲楊栁色依依燕歸¶
<pb:KR4j0073_WYG_005-4b>¶
君不歸¶
　　十一¶
寳函鈿雀金鸂䳵沈香關上吳山碧楊栁又如絲驛橋¶
春雨時　畫樓音信斷芳草江南岸鸞鏡與花枝此情¶
誰得知¶
　　十二¶
夜來皓月纔當午重簾悄悄無人語深處麝烟長卧時¶
留薄妝　當年還自惜往事那堪憶花露月明殘錦衾¶
<pb:KR4j0073_WYG_005-5a>¶
知曉寒¶
　　十三¶
竹風輕動庭除冷珠簾月上玲瓏影山枕隠穠妝綠檀¶
金鳳皇　兩蛾愁黛淺故國吳宫逺春限正關情畫樓¶
殘㸃聲¶
　(北夢瑣言云宣宗愛唱菩薩蠻詞令狐相國假溫飛/卿新撰密進之戒以勿泄而遽言於人由是踈之)¶
　　　華州登齊雲樓　　　　　　唐昭宗¶
登樓遙憶秦宫殿茫茫只見䨇飛燕渭水一條流千山¶
<pb:KR4j0073_WYG_005-5b>¶
與萬丘　逺烟籠碧樹陌上行人去何處有英雄迎儂¶
歸故宫¶
　　二¶
飄飄且在三峯下秋風往往堪霑灑腸斷憶仙宫朦朧¶
烟霧中　思夢時時睡不語長如醉早晩是歸期蒼穹¶
知不知¶
　(中朝故事云乾寧三年李茂貞犯闕帝次華州韓建/迎歸郡中帝鬰鬰不樂每登城西齊雲樓逺望明年)¶
　(秋制此/詞云)¶
<pb:KR4j0073_WYG_005-6a>¶
　　　　　　　　　　　　　　　韋莊¶
紅樓别夜堪惆悵香燈半捲流蘇帳殘月出門時美人¶
和淚辭　琵琶金翠羽絃上黃鶯語勸我早歸家綠窓¶
人似花¶
　　二¶
人人盡説江南好遊人只合江南老春水碧於天畫船¶
聽雨眠　鑪邊人似月皓腕䨇凝雪未老莫還鄉還鄉¶
須斷腸¶
<pb:KR4j0073_WYG_005-6b>¶
　　三¶
勸君今夜須沈醉鐏前莫話明朝事珍重主人心酒深¶
情亦深　須愁春漏短莫訴金盃滿遇酒且呵呵人生¶
能幾何¶
　　四¶
洛陽春裏春光好洛陽才子他鄉老栁暗魏王堤此時¶
心轉迷　桃花春水渌水上鴛鴦浴凝恨對殘暉憶君¶
君不知¶
<pb:KR4j0073_WYG_005-7a>¶
　　　　　　　　　　　　　　　牛嶠¶
舞裙香暖金泥鳯畫梁語燕驚殘夢門外栁花飛玉郎¶
猶未歸　愁匀紅粉淚眉剪春山翠何處是遼陽錦屏¶
春晝長¶
　　二¶
玉釵風動春幡急交枝紅杏籠烟泣樓上望卿卿窓寒¶
新雨晴　熏爐䝉翠被繡帳鴛鴦睡何處最相知羡他¶
初畫眉¶
<pb:KR4j0073_WYG_005-7b>¶
　　三¶
畫屏重疊巫陽翠楚神尚有行雲意朝暮幾般心向他¶
情謾深　風流古今隔虛作瞿塘客山月照山花夢迴¶
燈影斜¶
　　四¶
風簾燕舞鶯啼栁妝臺約鬢低纎手釵重髻盤珊一枝¶
紅牡丹　門前行樂客白馬嘶春色故故墜金鞭迴頭¶
應眼穿¶
<pb:KR4j0073_WYG_005-8a>¶
　　五¶
綠雲鬢上飛金雀愁眉歛翠春烟薄香閣掩芙蓉畫屏¶
山幾重　窓寒天欲曙猶結同心苣啼粉汚羅衣問郎¶
何日歸¶
　　六¶
玉樓氷簟鴛鴦錦粉融香汗流山枕簾外轆轤聲斂眉¶
含笑驚　栁陰烟漠漠低鬢蟬釵落須作一生拚盡君¶
今日歡¶
<pb:KR4j0073_WYG_005-8b>¶
　　　　　　　　　　　　　　　和凝¶
越梅半拆輕寒裏氷清澹薄籠藍水暖覺杏梢紅遊絲¶
狂惹風　閒堦莎徑碧逺夢猶堪惜離恨又迎春相思¶
難重陳¶
　　　　　　　　　　　　　　　孫光憲¶
月華如水籠香砌金鐶碎撼門初閉寒影墮高簷鈎垂¶
一靣簾　碧烟輕褭褭紅顫燈花笑即此是高唐掩屏¶
秋夢長¶
<pb:KR4j0073_WYG_005-9a>¶
　　二¶
花冠頻鼓墻頭翼東方澹白連窓色門外早鶯聲背樓¶
殘月明　薄寒籠醉態依舊鉛華在握手送人歸半拖¶
金縷衣¶
　　三¶
小庭花落無人掃踈香滿地東風老春晩信沈沈天涯¶
何處尋　曉堂屏六扇眉共湘山逺爭奈别離心近來¶
尤不禁¶
<pb:KR4j0073_WYG_005-9b>¶
　　四¶
朩綿花映叢祠小越禽聲裡春光曉銅鼓與蠻歌南人¶
祈賽多　客帆風正急茜袖偎檣立極浦幾囘頭烟波¶
無限愁¶
　　　　　　　　　　　　　　　魏承班¶
羅裙薄薄秋波染眉間畫時山兩㸃相見綺筵時深情¶
暗共知　翠翹雲鬢動歛態彈金鳳宴罷入蘭房邀人¶
解珮璫¶
<pb:KR4j0073_WYG_005-10a>¶
　　二¶
羅衣穏約金泥畫玳筵一曲當秋夜聲顫覷人嬌雲鬟¶
褭翠翹　酒醺紅玉軟眉翠秋山遠繡幌麝烟沈誰人¶
知兩心¶
　　　　　　　　　　　　　　　尹鶚¶
隴雲暗合秋天白俯窓獨坐窺烟陌樓際角重吹黄昏¶
方醉歸　荒唐難共語明日還應去上馬出門時金鞭¶
莫與伊¶
<pb:KR4j0073_WYG_005-10b>¶
　　　　　　　　　　　　　　　毛熈震¶
梨花滿院飄香雪高樓夜靜風箏咽斜月照簾帷憶君¶
和夢稀　小窓燈影背燕語驚愁態屏掩斷香飛行雲¶
山外歸¶
　　二¶
繡簾高軸臨塘看雨飜荷芰真珠散殘暑晩初凉輕風¶
渡水香　無憀悲往事爭那牽情思光影暗相催等閒¶
秋又來¶
<pb:KR4j0073_WYG_005-11a>¶
　　三¶
天含殘碧融春色五陵薄倖無消息盡日掩朱門離愁¶
暗斷魂　鶯啼芳樹暖燕拂迴塘滿寂寞對屏山相思¶
醉夢間¶
　　　　　　　　　　　　　　　李珣¶
迴塘風起波紋細刺桐花裏門斜閉殘日照平蕪䨇䨇¶
飛鷓鴣　征帆何處客相見還相隔不語欲魂銷望中¶
烟水遙¶
<pb:KR4j0073_WYG_005-11b>¶
　　二¶
等閒將度三春景簾垂碧砌參差影曲檻日初斜杜鵑¶
啼落花　恨君容易處又話瀟湘去凝思倚屏山淚流¶
紅臉班¶
　　三¶
隔簾微雨䨇飛燕砌花零落紅深淺捻得寳箏調心隨¶
征棹遙　楚天雲外路動便經年去香斷畫屏深舊歡¶
何處尋¶
<pb:KR4j0073_WYG_005-12a>¶
　　　與周后妹　　　　　　　　李後主¶
花明月暗飛輕霧今宵好向郎邊去剗(南唐書/作衩)襪步香¶
階手提金縷鞋　畫堂南畔見一晌偎人顫奴為去來¶
難敎君恣意憐¶
　　二¶
蓬萊院閉天台女畫堂晝寢無人語抛枕翠雲光綉衣¶
聞異香　潛來珠鎻動驚覺銀屏夢慢臉笑盈盈相看¶
無限情¶
<pb:KR4j0073_WYG_005-12b>¶
　　三¶
銅簧韻脆鏘寒竹新聲慢奏移纎玉眼色暗相鈎秋波¶
横欲流　雨雲深繡戸末便諧衷素宴罷又成空魂迷¶
春夢中¶
　　　　　　　　　　　　　　　馮延已¶
金波逺逐行雲去踈星時作銀河渡花影卧秋千更長¶
人不眠　玉箏彈未徹鳳髻黄釵脱憶夢翠蛾低微風¶
吹繡衣¶
<pb:KR4j0073_WYG_005-13a>¶
　　二¶
畫堂昨夜西風過繡簾時拂朱門鎻驚夢不成雲䨇蛾¶
枕上顰　金爐烟裊裊燭暗紗窓曉殘月尚彎環玉箏¶
和淚彈¶
　　三¶
梅花吹入誰家笛行雲半夜凝空碧欹枕不成眠關山¶
人未還　聲隨幽怨絶空斷澄霜月月影下重簷輕風¶
花滿簾¶
<pb:KR4j0073_WYG_005-13b>¶
　　四¶
回廊逺砌生秋草夢魂千里青門道鸚鵡怨長更碧籠¶
金鏁横　羅幃中夜起霜月清如水玉露不成圓寳箏¶
悲斷絃¶
　　五¶
嬌鬟堆枕釵横鳳溶溶春水楊花夢紅燭淚䦨干翠屏¶
烟浪寒　錦壺催畫箭玉珮天涯逺和淚試嚴妝落梅¶
飛夜霜¶
<pb:KR4j0073_WYG_005-14a>¶
　　六¶
西風嫋嫋凌歌扇秋期正與行雲逺花葉脱霜紅流螢¶
殘月中　蘭閨人在否千里重樓暮翠被已銷香夢隨¶
寒漏長¶
　　七¶
沈沈朱戸横金鏁紗窓月影隨花過燭淚冷䦨干落梅¶
生晩寒　寳釵横翠鳳千里香屏夢雲雨已荒凉江南¶
春草長¶
<pb:KR4j0073_WYG_005-14b>¶
　　八¶
欹鬟墮髻搖䨇槳採蓮晩出清江上顧影約流萍楚歌¶
嬌未成　相逢顰翠黛笑把珠璫解家住栁陰中畫橋¶
東復東¶
　　　　　　　　　　　　　　　盧絳¶
玉京人去秋蕭索畫簷鵲起梧桐落欹枕悄無言月和¶
殘夢圓　背燈唯暗泣甚處碪聲急眉黛逺山攢芭蕉¶
生暮寒(一作獨自倚闌/干衣襟生暮寒)¶
<pb:KR4j0073_WYG_005-15a>¶
　(南唐書云盧絳病店且死夜夢白衣婦人歌此詞勸/酒歌數闋因謂絳曰子之疾食蔗即愈如言果差迨)¶
　(數夕又夢前婦人曰妾乃玉真也他日富貴相見於/固子坡後入金陵累官柱國唐亡歸宋以龔慎儀事)¶
　(坐誅臨刑有白衣婦人同斬姿貌宛如所夢問其受/刑之地即固子坡也婦人姓耿名玉真其夫死與前)¶
　(婦之子通當極/法與絳同斬焉)¶
　　　　　　　　　　　　　　　晏同叔¶
高梧葉下秋光晩珎叢化出黄金盞還似去年時傍欄¶
三兩枝　人情須耐久花靣長依舊莫學蜜蜂兒等閒¶
悠颺飛¶
<pb:KR4j0073_WYG_005-15b>¶
　　　　　　　　　　　　　　　晏叔原¶
來時楊栁東橋路曲中暗有相期處明月好因縁欲圓¶
還未圓　却尋芳草去畫扇遮微雨飛絮莫無情閒花¶
應笑人¶
　　二¶
鶯啼似作留春語花飛鬭學回風舞紅日又平西畫簾¶
遮燕泥　烟光還自老綠鏡人空好香在去年衣魚牋¶
音信稀¶
<pb:KR4j0073_WYG_005-16a>¶
　　三¶
嬌香淡染胭脂雪愁春細畫彎彎月花月鏡邊明淺妝¶
匀未成　佳期應有在試倚秋千待滿地落英紅萬條¶
楊栁風¶
　　四¶
哀箏一弄湘江曲聲聲寫盡湘波綠纎指十三絃細將¶
幽恨傳　常筵秋水慢玉柱斜飛鴈彈到斷腸時春山¶
眉黛低¶
<pb:KR4j0073_WYG_005-16b>¶
　　五¶
江南未雪梅花白憶梅人是江南客猶記舊相逄淡烟¶
微月中　玉容長有信一笑歸來近懷逺上樓時晩雲¶
和鴈低¶
　　六¶
相逄欲話相思苦淺情肯信相思否還恐謾相思淺情¶
人不知　憶曾攜手處月滿窓前路長到月來時不眠¶
猶待伊¶
<pb:KR4j0073_WYG_005-17a>¶
　　　集句　　　　　　　　　　王荆公(揮塵錄/)¶
海棠亂發皆臨水君知此處花何似凉月白紛紛香風¶
隔岸聞　囀枝黄鳥近隔岸聲相應隨意坐莓苔飄零¶
酒一盃¶
　　　新築草堂集句　　　　　　荆公(山谷/集)¶
數間茅屋閑臨水輕衫短㡌垂楊裏花是去年紅吹開¶
一夜風(本集作今日是何/朝看予渡石橋)梢梢新月偃午醉醒來晩何¶
物最關情黄鸝三兩聲¶
<pb:KR4j0073_WYG_005-17b>¶
　　　送妓往杭蘇州迎新守　　　東坡¶
玉童西迓浮丘伯洞天冷落秋蕭瑟不用許飛瓊瑤臺¶
空月明　清香凝夜燕借與韋郎看莫便過姑蘇扁舟¶
下五湖¶
　　　代諸妓送陳述古　　　　　前人¶
娟娟缺月西南落相思撥斷琵琶索枕淚夢魂中覺來¶
眉暈重　華堂堆燭淚長笛吹新水醉客各西東應思¶
陳孟公¶
<pb:KR4j0073_WYG_005-18a>¶
　　　　　　　　　　　　　　　張子野¶
憶郎還上層樓曲樓前芳草年年綠綠似去時袍囘頭¶
風袖飄　郎袍應已舊顔色非長久惜恐鑑中春不如¶
花草新¶
　　二¶
香軿不至春蟾午令人轉更猜飛語翠幙動風亭時疑¶
響屧聲　花香聞水榭幾誤飄蘭麝不忍下朱扉遶廊¶
重待伊¶
<pb:KR4j0073_WYG_005-18b>¶
　　三¶
佳人學得平陽曲纎纎玉筍横孤竹一弄入雲聲海門¶
江月清　髻搖金鈿落惜恐櫻唇薄聽罷已依依莫吹¶
楊栁枝¶
　　四¶
聞人話著宣鄉字嗔情恨意還相喜何况草長時酒前¶
頻見伊　嬌香堆寳帳月到梨花上心事兩人知掩燈¶
羅幔垂¶
<pb:KR4j0073_WYG_005-19a>¶
　　五(七夕/)¶
牛星織女年年别分明不及人間物匹鳥少孤飛斷沙¶
猶並栖　洗車昏雨過缺月雲中墮斜漢曉依依暗蛩¶
還促機¶
　　　梅雪　　　　　　　　　　周美成¶
銀河宛轉三千曲浴鳬飛鷺澄波綠何處是歸舟夕陽¶
江上樓　天憎梅浪發故下封枝雪深院捲簾看應憐¶
江上寒¶
<pb:KR4j0073_WYG_005-19b>¶
　　　效荆公作　　　　　　　　黄魯直¶
半烟半雨溪橋畔漁翁醉着無人喚疎懶意何長春風¶
花草香　江山如有待此意陶潛解問我去何之君行¶
到自知¶
　　二¶
輕風裊斷沈烟炷霏微盡日寒塘雨殘綉没心情鳥啼¶
花外聲　離愁難自制年少乖盟誓寂寞掩朱門羅衣¶
空淚㾗¶
<pb:KR4j0073_WYG_005-20a>¶
　　　　　　　　　　　　　　　秦少游¶
蛩聲泣露驚秋枕羅幃淚濕鴛鴦錦獨卧玉肌凉殘更¶
與恨長　陰風翻翠幔雨澀燈光暗畢竟不成眠鴉啼¶
金井寒¶
　　　　　　　　　　　　　　　李元膺¶
綵旗畫柱清明後花前姊妹爭攜手先𦂳繡羅裙輕衫¶
束領巾　頓繩金釧響漸出花梢上笑裏問高低盤雲¶
嚲玉螭¶
<pb:KR4j0073_WYG_005-20b>¶
　　　　　　　　　　　　　　　賀方回¶
子規啼夢羅窓曉開奩拂鏡嚴妝早粉碧盡丁香背垂¶
裙帶長　鈎筆尋舊曲愁結眉心綠猶恨夜來時酒狂¶
歸太遲¶
　　二¶
章臺遊冶金龜壻歸來猶帶醺醺醉花漏怯春宵雲屏¶
無限嬌　絳紗燈影背玉枕釵聲碎不待宿酲銷馬嘶¶
催早朝¶
<pb:KR4j0073_WYG_005-21a>¶
　　　　　　　　　　　　　　　舒信道¶
三年江上風吹淚夭桃艷杏無春意今日欲開眉那堪¶
更别離　莫折長亭栁折盡愁依舊只有醉如狂人生¶
空斷腸¶
　　二¶
畫船搥鼓催君去高樓把酒留君住去住若為情西江¶
潮欲平　江潮容昜得只是人南北今日此樽空知君¶
何日同¶
<pb:KR4j0073_WYG_005-21b>¶
　　三¶
杜鵑啼破江南月香風撲靣吹紅雪賦就縷金牋黄昏¶
醉上船　年華䨇短鬢事往情何盡明日各天涯來春¶
空好花¶
　　四(次劉郎中/賞花韻)¶
朱簾乍捲層烟起露華深淺初疑洗困倚玉欄風綺羅¶
知幾重　向人如有意不醉何時醉便得一枝紅猶勝¶
兩鬢空¶
<pb:KR4j0073_WYG_005-22a>¶
　　五(送奉化知/縣秦奉議)¶
一回别後一回老别離易得相逄少莫問故園花長安¶
君是家　短亭秋日晩草色隨人逺欲醉又還醒江樓¶
暮角聲¶
　　六¶
小亭露壓風枝動鵲爐火冷金瓶凍悄悄對西窓瘦知¶
羅帶長　欲眠思滯酒坐聴寒更久無奈是青燈開花¶
故故明¶
<pb:KR4j0073_WYG_005-22b>¶
　　七¶
流年又見風沙送鈞天迴首清都夢塞鴈幾時歸鏡中¶
䨇鬢非　綠袍同冷暖誰道父情短愁斛若為量還隨¶
一線長¶
　　八¶
江梅未放枝頭結江頭已見山頭雪待得此花開知君¶
來未來　風帆䨇畫鷁小雨隨行色空得欝金裙酒㾗¶
和淚㾗¶
<pb:KR4j0073_WYG_005-23a>¶
　　　長安懷古　　　　　　　　康伯可¶
秦時宫殿咸陽裏千門萬戸連雲起複道亘西東不禁¶
三月風　漢唐乘王氣萬嵗千秋計畢竟是荒丘荆榛¶
滿地愁¶
　　　金陵懷古　　　　　　　　前人¶
龍蟠虎踞金陵郡古來六代豪華盛縹鳳不來遊臺空¶
江自流　下臨全楚地包舉中原勢可惜草連天晴郊¶
狐免眠¶
<pb:KR4j0073_WYG_005-23b>¶
　　　　　　　　　　　　　　　趙徳麟¶
輕鷗欲下春塘浴䨇䨇飛破春烟綠兩岸野薔薇翠籠¶
薫繡衣　凭船閒弄水中有相思意憶得去年時水邊¶
初别離¶
　　　荷花　　　　　　　　　　陳去非¶
南軒靣對芙蓉浦宜風宜月還宜雨紅少綠多時簾前¶
花景奇　繩床烏朩几盡日繁香裏睡起一篇新與花¶
為主人¶
<pb:KR4j0073_WYG_005-24a>¶
　　　自宜興還西岡作　　　　　蘇養直¶
園林寂寞春歸去濛濛栁下飛香絮野水接雲横綠烟¶
啼曉鶯　江南鵜鴂夢山色朝來重小艇小灣頭蘋花¶
蘋葉洲¶
　　　春怨　　　　　　　　　　姚令威¶
斜陽山下明金碧畫樓返照融春色睡起揭簾旌玉人¶
蟬鬂輕　無言空佇立花落東風急燕子引愁來眉心¶
那得開¶
<pb:KR4j0073_WYG_005-24b>¶
　　　别恨　　　　　　　　　　前人¶
夢中不記江南路玉釵翠鬢驚春去午醉晩來醒瞑烟¶
花上輕　紅絹空浥淚錦字憑誰寄衫薄煖香銷相思¶
雲水遙¶
　　　　　　　　　　　　　　　吕居仁¶
客愁不到西池路殘春又逐花飛去今日傍池行新荷¶
昨夜生　故人千慮繞不道書來少去住隔闗河長亭¶
風雨多¶
<pb:KR4j0073_WYG_005-25a>¶
　　　　　　　　　　　　　　　曾公衮¶
山光冷侵清溪底溪光直到柴門裏卧對白蘋洲欹眠¶
數釣舟　溪山無限好恨不相逄早老病獨醒多如此¶
良夜何¶
　　　　　　　　　　　　　　　謝無逸¶
暄風遲日春光閙蒲桃水碧搖輕棹兩岸草烟低青山¶
啼子規　歸來愁未寢黛淺眉㾗沁花影轉廊腰紅添¶
酒靣潮¶
<pb:KR4j0073_WYG_005-25b>¶
　　二¶
縠紋波靣浮鸂鶒蒲芽聳出參差碧滿院落梅香栁梢¶
初弄黄　衣輕紅袖皺香困花枝瘦睡起玉釵横隔簾¶
聞曉鶯¶
　　　　　　　　　　　　　　　沈㑹宗¶
相逄無處無樽酒樽前未必皆朋舊酒到任敎傾莫思¶
今夜醒　明朝相别後江上空回首欲去不勝情為君¶
歌數聲¶
<pb:KR4j0073_WYG_005-26a>¶
　　　　　　　　　　　　　　　陳子高¶
栁條窣窣開庭院錦波繡浪春風轉紅日上闌干晩來¶
花更寒　綠檀金隠起翠被香烟裏幽恨有誰知空梁¶
落燕泥¶
　　二¶
池塘淡淡浮鸂鶒杏花吹盡埀楊碧天氣度清明小園¶
新雨晴　綠窓描繡罷笑語酴醿下圍坐賭青梅困從¶
䨇臉來¶
<pb:KR4j0073_WYG_005-26b>¶
　　三¶
綠陰寂寂櫻桃下盆池劣照薔薇架簾影假山前映堦¶
紅葉飜　芭蕉籠碧砌猧子中庭睡香徑没人來拂墻¶
花又開¶
　　　　　　　　　　　　　　　李似之(彌道/)¶
江城烽火連三月不堪對酒江亭别休作斷腸聲老來¶
無淚傾　風高帆影疾目送舟㾗碧錦字幾時來薰風¶
無鴈回¶
<pb:KR4j0073_WYG_005-27a>¶
　　　　　　　　　　　　　　　李元卓¶
一枝絳䗶香梅軟宜春小勝玲瓏剪拂曉上瑤釵春從¶
鬢底來　菱花頻自照粉靣驚春早淡拂燒山眉為誰¶
今日宜¶
　　　　　　　　　　　　　　　趙文鼎¶
楚宫楊栁依依碧遙山翠隠横波溢絶艷照濃春春光¶
欲醉人　纎纎芳草嫩微步輕羅襯花戴滿頭歸遊蜂¶
花上飛¶
<pb:KR4j0073_WYG_005-27b>¶
　　二¶
玉關芳草粘天碧春風萬里思行客驕馬向風嘶道歸¶
猶未歸　南雲新有燕望眼愁邊斷膏沐為誰容日高¶
花影重¶
　　　訪江東外家　　　　　　　程正伯¶
畫橋拍拍春江綠行人正在春江曲花潤接平川有人¶
花底眠　東風原自好只怕催花老安得萬垂楊係交¶
春日長¶
<pb:KR4j0073_WYG_005-28a>¶
　　二¶
羅衫乍試寒猶怯妬花風雨連三月燈冷閉門時有愁¶
誰得知　此情真箇苦只為當時語莫道絮沾泥絮飛¶
魂亦飛¶
　　　　　　　　　　　　　　　洪叔璵¶
斷虹逺飲横江水萬山紫翠斜陽裏繫馬短亭西丹楓¶
明酒旗　浮生長客路事逐孤鴻去又是月黄昏寒燈¶
人閉門¶
<pb:KR4j0073_WYG_005-28b>¶
　　　歸思　　　　　　　　　　王通叟¶
單于吹落山頭月漫漫江上沙如雪誰唱縷金衣水寒¶
舡舫稀　蘆花楓葉浦憶抱琵琶語身未發長沙夢魂¶
先到家¶
　　　詠目　　　　　　　　　　謝絳¶
娟娟侵鬢妝痕淺䨇眸相媚彎如剪一瞬百般宜無論¶
笑與啼　酒闌思翠被特故瞢騰地生怕促歸輪微波¶
先注人¶
<pb:KR4j0073_WYG_005-29a>¶
　　　　　　　　　　　　　　　晁次膺¶
午陰未轉青窓暖無風着地楊花滿睡起日猶長捲簾¶
紅杏香　春心無處定又作花時病芳草伴離愁綿綿¶
早晩休¶
　　　　　　　　　　　　　　　嚴次山¶
征鴻㸃破空雲碧丹霞染出新秋色返照落平洲半江¶
紅錦流　風清漁笛晩寸寸愁腸斷寄語笛休横只消¶
三兩聲¶
<pb:KR4j0073_WYG_005-29b>¶
　　　别意　　　　　　　　　　孫巨源¶
樓頭尚有三通鼓何須抵死催人去上馬苦匆匆琵琶¶
曲未終　回頭凝望處那更㢘纎雨謾道玉為堂玉堂¶
今夜長¶
　(玉林云孫公於元豐間為翰苑與李端愿太尉往來/凡數㑹一日鎻院宣召者至其家則出數十日蹤跡)¶
　(得之於李氏時李新納妾能琵琶公飲不肯去而迫/於宣命入院幾二鼓矣遂草三制罷復作此長短句)¶
　(以記别恨遲/明遣以示李)¶
　(南游紀聞云李邦直在坐頗以卒章非佳語/巨源是夕得疾於玉堂後亦同卒)¶
<pb:KR4j0073_WYG_005-30a>¶
　　　集句　　　　　　　　　　趙徳莊¶
青春背我堂堂去桃花亂落如紅雨是妾斷腸時芳心¶
空自持　相思君助取脉脉如牛女天逺暮江遲君心¶
歸不歸(介菴/詞)¶
　　　落梅　　　　　　　　　　孫濟師艤(苕溪/)¶
一聲羌笛吹嗚咽玉溪半夜梅翻雪江月正茫茫斷橋¶
流水香　含章春欲暮落日千山雨一㸃著枝酸吳姬¶
先齒寒¶
<pb:KR4j0073_WYG_005-30b>¶
　　　秋閨¶
金風蔌蔌驚黄葉高樓影轉銀蟾匝夢斷繡簾埀月明¶
烏鵲飛　新愁知幾許欲似絲千縷鴈已不堪聞砧聲¶
何處村¶
　　　冬景(重疊/金)　　　　　　　　黄叔暘¶
銀幡綵勝參差剪東風吹上釵頭燕一笑繞花身小桃¶
先報春　新春今日是明日新年至擘繭莫探官人間¶
行路難¶
<pb:KR4j0073_WYG_005-31a>¶
　　　　　　　　　　　　　　　蒲江詞¶
翠樓十二䦨干曲雨㾗新染蒲桃綠時節又黄昏東風¶
深閉門　玉簫吹未徹窓影梅花月無語只低眉閒拈¶
雙荔枝¶
　　　七夕　　　　　　　　　　陳后山¶
行雲過盡星河爛爐烟未斷蛛絲滿想得兩眉顰停針¶
憶逺人　河橋知有路不解留郎住天上隔年期人間¶
長别離¶
<pb:KR4j0073_WYG_005-31b>¶
　　二¶
曉來誤入桃源洞恰見佳人春睡重玉腕枕香腮荷花¶
藕上開　一扇俄驚起斂黛凝秋水笑倩整金衣問郎¶
來㡬時¶
　　　　　　　　　　　　　　　陳達叟¶
舉頭忽見衡陽鴈千聲萬字情何限尀耐薄情夫一行¶
書也無　泣歸香閣恨和淚掩紅粉待鴈却回時也無¶
書寄伊¶
<pb:KR4j0073_WYG_005-32a>¶
　　　離思　　　　　　　　　　無名氏¶
有情潮落西陵浦無情人向西陵去去也不教知怕人¶
留戀伊　憶了千千萬恨了千千萬畢竟憶時多恨時¶
無奈何¶
　　　佳人　　　　　　　　　　黄師憲¶
眉尖早識愁滋味嬌羞未解論心事試問憶人不無言¶
只㸃頭　嗔人歸不早故把金杯惱醉㸔舞時腰還如¶
舊日嬌¶
<pb:KR4j0073_WYG_005-32b>¶
　　　　　　　　　　　　　　　張孝祥¶
東風約畧吹羅幕一簾細雨春隂薄試把杏花㸔濕紅¶
嬌暮寒　佳人雙玉枕烘醉鴛鴦錦折得最繁枝暖香¶
生翠幃¶
　　二¶
恰則春來春又去慿誰説與春教住與問坐中人㡬回¶
迎送春　明年春更好只怕人先老春去有來時願春¶
長見伊¶
<pb:KR4j0073_WYG_005-33a>¶
　　　　　　　　　　　　　　　杜夀域¶
遊絲欲堕還重上春殘日永人相望花共燕爭飛青梅¶
細雨枝　離愁終未解忘了依前在擬待不尋思剛纔¶
夢見伊¶
　　二¶
錦機織了相思字天涯路逺無由寄寒鴈只啣蘆何曽¶
解寄書　緘封和血淚目斷西江水擬欲託雙魚問君¶
情有無¶
<pb:KR4j0073_WYG_005-33b>¶
　　　　　　　　　　　　　　　程正伯¶
紅雲半壓秋波急艷粧泣露嬌啼色佳夢入仙城風流¶
石曼卿　宫袍呼醉醒休捲西風景明月粉香殘六橋¶
烟水寒¶
　　　題梅扇　　　　　　　　　周忘機¶
梅花韻似人人靣為伊寫在春風扇人靣似花妍花應¶
不解言　在手微風動勾引相思夢莫用揷酴醿酴醿¶
羞見伊¶
<pb:KR4j0073_WYG_005-34a>¶
　　　　　　　　　　　　　　　盧炳¶
石榴裙束纖腰裊金蓮穏襯弓靴小嬌騃羞見人傘低¶
遮半身　恩情如紙薄方信當初錯邂逅苦匆匆還疑¶
是夢中¶
　　二¶
而今怕聽相思曲多情蹙損眉峯綠惜别上扁舟望窮¶
江際樓　蠻牋封了發為憶人如雪離恨寫教㸔休令¶
盟約寒¶
<pb:KR4j0073_WYG_005-34b>¶
　　　　　　　　　　　　　　　張子野¶
五雲深處蓬山杳寒輕霧重銀蟾小枕上挹餘香春風¶
歸路長　鴈來書不到人靜重門悄一陣落花風雲山¶
千萬重¶
　　二¶
青梅又是花時節粉墻閒把青梅折玉鐙偶逄君春情¶
如亂雲　藕絲牽不斷誰信朱顔換莫厭十分斟酒深¶
情更深¶
<pb:KR4j0073_WYG_005-35a>¶
　　　秋思　　　　　　　　　　葉夢得¶
平波不盡蒹葭逺清霜半落沙㾗淺烟樹晩微茫孤鴻¶
下夕陽　梅花消息近試向南枝問記得水邊春江南¶
别後人¶
　　　立秋　　　　　　　　　　玉林¶
西風半夜驚羅扇蛩聲入夢傳幽怨碧藕試初涼露㾗¶
啼粉香　清冰凝簟竹不許雙鴛宿又是五更鐘啼鴉¶
金井桐¶
<pb:KR4j0073_WYG_005-35b>¶
　　　過吳江　　　　　　　　　張表臣¶
垂紅亭下扁舟住松江烟雨長橋暮白紵聽呉歌佳人¶
淚臉波　勸傾金鑿落莫作思家惡綠鴨與鱸魚如何¶
可寄書¶
　　　　　　　　　　　　　　　石孝女¶
酒濃花艷秋波滑舞餘腰素花枝活相見又還休不禁¶
歸去愁　醉衾成獨擁月冷知霜重早是夢難成梅花¶
腸斷聲¶
<pb:KR4j0073_WYG_005-36a>¶
　　　　　　　　　　　　　　　陸務觀¶
江天淡碧雲如掃蘋花零落蓴絲老細細晩波平月從¶
波靣生　漁家真箇好悔不歸來早經歲洛陽城鬢絲¶
添幾莖¶
　　　仲春　　　　　　　　　　碧澗¶
玉䦨干外重簾晩流雲欲度長天逺花草不知名春來¶
各自生　綠鞍遊冶客何處垂陽陌不信不歸來海棠¶
花又開¶
<pb:KR4j0073_WYG_005-36b>¶
　　　　　　　　　　　　　　　魏夫人¶
溪山掩映斜陽裏樓臺影動鴛鴦起隔㟁兩三家出墻¶
紅杏花　綠楊堤下路早晩溪邊去三見栁綿飛離人¶
猶未歸¶
　　二¶
東風已綠瀛洲草畫樓簾捲清霜曉清絶比湖梅花開¶
未滿枝　長天音信斷又見南歸鴈何處是離愁長安¶
明月樓¶
<pb:KR4j0073_WYG_005-37a>¶
　　　梅　　　　　　　　　　　孫夫人¶
䦨干六曲天圍碧松風亭下梅梢白臘盡見春回寒花¶
驚又開　曲瓊閒不捲沈燎孤星轉凝佇小徘徊雲間¶
征鴈來¶
　　　　　　　　　　　　　　　李易安¶
風柔日薄春猶早夾衫乍着心情好睡起覺微寒梅花¶
鬢上殘　故鄉何處是忘了除非醉沉水卧時燒香消¶
酒未消¶
<pb:KR4j0073_WYG_005-37b>¶
　　二¶
歸鴻聲斷殘雲碧背忩雪落爐烟直燭底鳳釵明釵頭¶
人勝輕　角聲催曉漏曙色回牛斗春意㸔花難西風¶
留舊寒¶
　　　梅　　　　　　　　　　　朱淑真¶
濕雲不渡溪橋冷嫩寒初透東風景橋下水聲長一枝¶
和雪香　人憐花似舊花不知人痩獨自倚䦨干夜深¶
花正寒¶
<pb:KR4j0073_WYG_005-38a>¶
　　　秋¶
秋聲乍起梧桐落蛩吟唧唧添蕭索欹枕背燈眠月和¶
殘夢圓　起來鈎翠箔何處寒砧作獨倚小䦨干逼人¶
風露寒¶
　　三¶
山亭水榭秋方半鳳幃寂寞無人伴愁悶一畨新雙蛾¶
只暗顰　起來臨綉户時有踈螢渡多謝月相憐今宵¶
不忍圓¶
<pb:KR4j0073_WYG_005-38b>¶
　　　與張世英　　　　　　　　蕭淑蘭¶
無情水滿西興渡多情人徃西興去西興去路遥教奴¶
魂夢勞　今將心内苦聨作相思句君若見情詞同諧¶
連理枝¶
　(淑蘭又與世英詞云君心情逺迷蓬島妾心命薄連/芳草芳草正萋萋君心知不知妾身輕似葉君意堅)¶
　(如鐵妾意為君/多君心棄妾何)¶
　　　書江西造口壁　　　　　　辛㓜安¶
鬱孤臺下清江水中間多少行人淚西北望長安可憐¶
<pb:KR4j0073_WYG_005-39a>¶
無數山　青山遮不住畢竟東流去江晩正愁余山深¶
聞鷓鴣¶
　(鶴林玉露云南渡初金人追隆祐太后御舟至造/口不及而還鷓鴣之句謂恢復之事行不得也)¶
　　　　　　　　　　　　　　　梅扶(叔茂/)¶
絲絲楊栁鶯聲近晩風吹過秋千影寒色一簾輕燈殘¶
夢不成　耳邊消息在笑指花稍待又是不歸來滿庭¶
花自開¶
　　　諷詞¶
<pb:KR4j0073_WYG_005-39b>¶
昔年曾伴花前醉今年空灑花前淚花有再榮時人無¶
重見期　故人情義重不忍營新寵日月有盈虧妾心¶
無改移¶
　(古今詞話云蜀中有一寡婦姿色絶羙父母憐其年/少欲議再嫁歸家有喜宴伶唱此詞婦聞之泣涕於)¶
　(神前欲割一耳以明志其母速/徃止之抱持而痛遂不易其節)¶
　　　子夜歌　　　　　　　　　李後主¶
人生愁恨何能免銷魂獨我情何限故國夢重歸覺來¶
雙淚垂　髙樓誰與上長記秋晴望徃事已成空還如¶
<pb:KR4j0073_WYG_005-40a>¶
一夢中(又一闋云尋春須是陽春早/㸔花莫待花枝老惜後不全)¶
　　廽文(冬/)　　　　　　　　　　劉無言¶
雪窻寒聽孤燈滅滅燈孤聽寒窗雪殘漏惜衾閑閑衾¶
惜漏殘　說時常恨别别恨常時說還不奈宵寒寒宵¶
奈不還¶
　　　　　　　　　　　　　　　王文甫¶
獸噴香縷飛長晝晝長飛縷香噴獸迎日喜葵傾傾葵¶
喜日迎　捲簾䨇舞燕燕舞䨇簾捲清簟枕釵横横釵¶
<pb:KR4j0073_WYG_005-40b>¶
枕簟清¶
　　伊川令(寄外/)　　　　　　　　花中𦙍妻¶
西風昨夜穿簾幙閨院添消索最是梧桐零落迤邐秋¶
光過却人情音信難託教奴獨自守空房淚珠與燈花¶
共落¶
　(仲𦙍為相州録事久而不歸其妻寄此詞𦙍拆覽之/伊字作尹字遂作行香子寄囬云頓首起情人即日)¶
　(恭惟問好音接得綵箋詞一首堪驚題起詞名恨轉/生展轉意多情寄與音書不志誠不冩伊川題尹字)¶
　(無心料想伊家不要人妻復答云奴啓情人勿見罪/閑將小書作尹字情人不解其中意共伊間别幾多)¶
<pb:KR4j0073_WYG_005-41a>¶
　(時身邊少箇人兒𦙍見之/大笑稱賞時人咸榮之)¶
　　訴衷情　　　　　　　　　　晏殊¶
青梅煮酒鬬時新天氣欲殘春東城南陌花下逢着意¶
中人　回綉袂展香茵叙情親此情拚作千尺游絲惹¶
住朝雲¶
　　二¶
芙蓉金菊閗馨香天氣欲重陽遠村秋色如畵紅樹間¶
踈黄　流水淡碧天長路茫茫慿髙目斷鴻鴈來時無¶
<pb:KR4j0073_WYG_005-41b>¶
限思量¶
　　三¶
數枝金菊對芙蓉落葉意重重不知多少幽怨和露泣¶
西風　人散後月明中夜寒濃謝娘愁卧潘令閒眠心¶
事無窮¶
　　四¶
露蓮雙臉逺山睂偏與淡妝冝小庭簾幕春晩閒共栁¶
絲垂　人别後月圓時信遲遲心心念念説盡無慿只¶
<pb:KR4j0073_WYG_005-42a>¶
是相思¶
　　　　　　　　　　　　　　　晏叔原¶
小梅風韻最妖嬈開處雪初消南枝欲附春信長恨隴¶
人遙　閒記憶舊江臯路迢迢暗香浮動踈影横斜幾¶
處溪橋¶
　　二¶
長因蕙草記羅裙緑腰沉水薫䦨干曲處人静曾共倚¶
黄昏　風有韻月無痕暗銷魂擬將幽恨試冩殘花寄¶
<pb:KR4j0073_WYG_005-42b>¶
與朝雲¶
　　　眉意　　　　　　　　　　歐陽永叔¶
清晨簾幕巻輕霜呵手試梅粧都縁自有離恨故畵作¶
逺山長　思徃事惜流芳恨難忘未歌先歛欲笑還顰¶
最斷人腸(山谷作珠/簾綉幕)¶
　　　　　　　　　　　　　　　周美成¶
堤前亭午未融霜風𦂳雁無行重尋舊日岐路茸㡌北¶
遊裝　期信杳别離長逺情傷風飜酒幔寒凝茶煙又¶
<pb:KR4j0073_WYG_005-43a>¶
是何鄉¶
　　　日暮　　　　　　　　　　柳耆卿¶
一聲画角日西曛催促掩朱門不堪更倚危欄腸斷已¶
銷魂　年漸晩鴈空頻問無因思心欲碎愁淚難收又¶
是黄昏¶
　　　　　　　　　　　　　　　唐子西¶
平生不㑹斂眉頭諸事等閒休元來却到愁情須着與¶
他愁　殘照外大江流去悠悠風悲蘭麝烟淡滄浪何¶
<pb:KR4j0073_WYG_005-43b>¶
處歸舟¶
　　　宫怨　　　　　　　　　　謝希深¶
銀缸夜永影長孤香草續殘爐倚屏脉脉無語粉淚不¶
成珠　雙粲枕百嬌壺憶當初君恩莫似秋葉無情欲¶
向人踈¶
　　　　　　　　　　　　　　　雅詞¶
碧天明月晃金波清淺帶銀河深深院宇人靜獨自問¶
姮娥　圓夜少缺時多事因何嫦娥莫是也有别離一¶
<pb:KR4j0073_WYG_005-44a>¶
似人麽¶
　　　　　　　　　　　　　　　沈㑹宗¶
深深院宇小池塘一徑碧桐長青春又歸何處新笋緑¶
成行　多少事惱人腸懶思量香消一炷睡起霎時日¶
過東窗¶
　　　　　　　　　　　　　　　黄山谷¶
旋揎玊指着紅靴宛宛閗彎訛天然自有殊態供愁黛¶
不須多　分逺岫壓横波妙難過自欹枕處獨倚欄時¶
<pb:KR4j0073_WYG_005-44b>¶
不奈顰何¶
　　　　　　　　　　　　　　　曽純甫¶
半鈎珠箔小揚州春色在重樓曾醉玳筵歌舞楚夢苦¶
難留　情脉脉恨悠悠幾時休大都人世㑹少離多總¶
是閒愁¶
　　二¶
閒窗靜院漏聲長金鴨冷殘香幾翻夢回枕上飛絮恨¶
悠揚　身在此意伊行㬠思量不言不語幾許閒情月¶
<pb:KR4j0073_WYG_005-45a>¶
上回廊¶
　　　送春　　　　　　　　　　万俟雅言¶
一鞭清曉喜還家宿醉困流霞夜來小雨新霽雙燕舞¶
風斜　山不盡水無涯望中賒送春滋味念逺情懐分¶
付楊花¶
　　　章貢别懐　　　　　　　　嚴次山¶
一聲水調解蘭舟人間無此愁無情江水東流去與我¶
淚爭流　人已逺更回頭苦凝眸斷䰟何處梅花岸曲¶
<pb:KR4j0073_WYG_005-45b>¶
小小紅樓¶
　　　夜景　　　　　　　　　　天機餘錦¶
燒殘絳蠟淚成痕衙鼓報黄昏碧雲又阻歸信廊上月¶
侵門　愁夜永拂香裀待誰溫夢蘭憔悴擲果凄凉兩¶
地消魂¶
　　　　　　　　　　　　　　　康伯可¶
阿房廢址漢荒丘狐兎又羣逰豪華盡成春夣留下古¶
今愁　君莫上古原頭淚難收夕陽西下塞鴈南飛渭¶
<pb:KR4j0073_WYG_005-46a>¶
水東流¶
　　　枕畔聞殘梅噴香　　　　　李易安¶
夜來沉醉卸粧遲梅蕋揷殘枝酒醒薫破春睡夢斷不¶
成歸　人悄悄月依依翠簾垂更挼殘蕋再撚餘香更¶
得些時¶
　　　　　　　　　　　　　　　毛文錫¶
桃花流水漾縱横春晝彩霞明劉郎去阮郎行惆悵恨¶
難平　愁坐對雲屏算歸程何時攜手洞邊迎訴衷情¶
<pb:KR4j0073_WYG_005-46b>¶
　　二¶
鴛鴦交頸繡衣輕碧沼藕花馨隈藻荇映蘭汀和雨浴¶
浮萍　思婦對心驚想邊庭何時解珮掩雲屏訴衷情¶
　　　　　　　　　　　　　　　魏承班¶
髙歌宴罷月初盈詩情引恨情煙露冷水流輕思想夢¶
難成　羅帳褭香平恨頻生思君無計睡還醒隔層城¶
　　二¶
春深花簇小樓臺風飄錦繡開新睡覺歩香堦山枕映¶
<pb:KR4j0073_WYG_005-47a>¶
紅腮　鬢亂墜金釵語檀偎臨行執手重重囑幾千廻¶
　　三¶
銀漢雲晴玊漏長蛩聲悄畵堂筠簟冷碧窗凉紅䗶淚¶
飄香　皓月瀉寒光割人腸那堪獨自歩池塘對鴛鴦¶
　　四¶
金風輕透碧窗紗銀缸熖影斜欹枕卧恨何賒山掩小¶
屏霞　雲雨别吳娃想容華夣成幾度遶天涯到君家¶
　　五¶
<pb:KR4j0073_WYG_005-47b>¶
春情滿眼臉紅銷嬌妬索人饒星靨小玊璫揺幾共醉¶
春朝　别後憶纎腰夣魂勞如今風葉又蕭蕭恨迢迢¶
　¶
　¶
　¶
　¶
　¶
　花草稡編巻五¶
