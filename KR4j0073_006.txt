# -*- mode: mandoku-view; -*-
#+TITLE: 花草稡編
#+DATE: 2015-08-25 00:49:45.621258
#+PROPERTY: ID KR4j0073
#+PROPERTY: BASEEDITION WYG    
#+PROPERTY: JUAN 卷六
<pb:KR4j0073_WYG_006-1a>¶
欽定四庫全書¶
　花草稡編巻六¶
　　　　　　　　　　　　明　陳耀文　輯¶
　小令¶
　　好事近　　　　　　　　　　宋子京¶
睡起玉屏風吹去亂紅猶落天氣驟生輕暖襯沉香帷¶
箔　珠簾約住海棠風愁拖兩眉角昨夜一庭明月冷¶
秋千紅索¶
<pb:KR4j0073_WYG_006-1b>¶
　　　　　　　　　　　　　　　鄭毅夫¶
把酒對江梅花小未禁風力何計不教零落為青春留¶
得　故人莫問在天涯尊前苦相憶好把素香収取寄¶
江南消息¶
　　　催粧　　　　　　　　　　王昻(山房/隨筆)¶
喜氣擁門䦨光動綺羅香陌行到紫薇花下悟身非凡¶
客　不湏脂粉涴天眞嫌怕太紅白留取黛眉淺處畫¶
章臺春色(陶朱新錄云嘉王榜探花王/昻榜下擇婿時作催粧詞云)¶
<pb:KR4j0073_WYG_006-2a>¶
　　　　　　　　　　　　　　　吕聖求¶
長記十年前彼此玉顔雲髮尊酒㡬畨相對樂春花秋¶
月　而今各自困飄零憔悴㡬年别説着大家煩惱且¶
大家休説¶
　　　　　　　　　　　　　　　趙文鼎¶
風動一川花揺瀁影迷紅碧人立杏花隂下泛光風襲¶
襲　瓊枝璧月互相輝春容泫將夕羅蓋暗承花霧漬¶
鮫綃香濕¶
<pb:KR4j0073_WYG_006-2b>¶
　　　舟行　　　　　　　　　　嚴次山¶
曉色未分明敲動月邊鼉皷卯酒一杯徑醉又别君南¶
浦　春江如席照晴空大舶夾雙櫓腸斷斜陽渡口正¶
落紅如雨¶
　　　秋飲　　　　　　　　　　吳君特¶
鴈外雨絲絲將恨和愁都織玉骨西風添痩減尊前歌¶
力　袖香曽枕醉紅腮依約唾痕碧花下凌波入夢引¶
春雛雙&KR0515;¶
<pb:KR4j0073_WYG_006-3a>¶
　　　夕景　　　　　　　　　　廖世美¶
落日水鎔金天淡暮烟凝碧樓上誰家紅袖靠䦨干無¶
力　鴛鴦相對浴紅衣短棹㺯長笛驚起一雙飛去聽¶
波聲相拍¶
　　　　　　　　　　　　　　　趙徳麟¶
急雨漲谿渾小樹帶山秋色輕棹暮天歸路裊芙蓉烟¶
白　酒醒香冷夢回時蟲聲正凄絶只覺小忩風月與¶
昨宵都别¶
<pb:KR4j0073_WYG_006-3b>¶
　　　　　　　　　　　　　　　秦少游¶
山路雨添花花動一山春色行到小溪深處有黄鸝千¶
百　飛雲當面化龍蛇夭矯掛空碧醉卧古藤隂下杳¶
不知南北¶
　　　　　　　　　　　　　　　蔣子雲¶
葉暗乳鵶啼風定老紅猶落蝴蝶不隨春去入薫風池¶
閣　休歌金縷勸金巵酒病煞如昨簾捲日長人靜任¶
楊花飄泊¶
<pb:KR4j0073_WYG_006-4a>¶
　　　　　　　　　　　　　　　程正伯¶
别夢記春前春盡苦無歸日想見鵲聲庭院誤㡬回消¶
息　萬重離恨萬重山無處説思憶只有路傍雙堠也¶
隨人孤隻¶
　　　二¶
烟盡戍樓空又是一簾佳月何事山城留滯負好花時¶
節　燒燈剪綵没心情應有翠蛾說欲借好風吹恨奈¶
亂雲愁叠¶
<pb:KR4j0073_WYG_006-4b>¶
　　　　　　　　　　　　　　　蔡君謨¶
瑞雪滿京都宫殿盡成銀闕常對素光遥望是江梅時¶
節　如今江上見寒梅幽香自清絶重㸔落英殘艷想¶
飄零如雪¶
　　　送春　　　　　　　　　　蔡行之¶
日日惜春殘春去更無明日擬把醉同春住又醒來岑¶
寂　明年不怕不逄春嬌春怕無力待向燈前休睡與¶
留連今夕¶
<pb:KR4j0073_WYG_006-5a>¶
　　　壽夫　　　　　　　　　　吴　氏(瀚/)¶
臘近漸知春已有早梅堪折况是誕辰佳宴擁笙簧羅¶
列　玉盃休惜十分斟金爐更頻爇連理願同千歲㸔¶
蟠桃重結¶
　　　　　　　　　　　　　　　李易安¶
風定落花深簾外擁紅堆雪長記海棠開後正傷春¶
時節　酒䦨歌罷玉樽空青紅暗明滅魂夢不堪幽怨¶
更一聲啼鴂¶
<pb:KR4j0073_WYG_006-5b>¶
　　　　　　　　　　　　　　　魏夫人¶
雨後曉寒輕花外早鶯啼歇愁聽隔溪殘漏正一聲凄¶
咽　不堪西望去程賖離腸萬回結不似海棠隂下按¶
涼州時節¶
　　　　　　　　　　　　　　　鄭意娘¶
徃事與誰論無語暗彈青血何處最堪腸斷是黄昏時¶
節　倚樓凝望又徘徊誰解此情切何計可同歸鴈趂¶
江南春色¶
<pb:KR4j0073_WYG_006-6a>¶
　　思越人　　　　　　　　　　馮延已¶
酒醒情懐惡金縷褪玉肌如削寒食過却海棠零落¶
乍倚遍䦨干烟淡薄翠幙簾櫳畫閣春睡着覺來失秋¶
千期約¶
　　杏園芳　　　　　　　　　　尹鶚¶
嚴粧嫩臉花明教人見了闗情含羞舉歩越羅輕稱娉¶
婷　終朝咫尺窺香閣迢迢似隔層城何時休遣夢相¶
縈入雲屏¶
<pb:KR4j0073_WYG_006-6b>¶
　　栁含烟　　　　　　　　　　毛文錫¶
隋堤栁汴河旁夾㟁綠隂千里龍舟鳯舸朩蘭香錦帆¶
張　因夢江南春景好一路流蘇羽葆笙歌未盡起横¶
流鎻春愁¶
　　二¶
河橋栁占芳春映水含烟拂路㡬廻攀折贈行人暗傷¶
神　樂府吹為横笛曲能使離腸斷續不如移植在金¶
門近天恩¶
<pb:KR4j0073_WYG_006-7a>¶
　　三¶
章臺栁近垂旒低拂徃來冠蓋朧朧春色滿皇州瑞烟¶
浮　直與路邊江畔别免被離人攀折最憐京兆畫蛾¶
眉葉纖時¶
　　散餘霞　　　　　　　　　　毛澤民¶
墻頭花口寒猶噤放繡簾晝靜簾外時有蜂兒趂楊花¶
未定　䦨干又還獨凭念翠低眉暈春夢枉惱人腸更¶
厭厭酒病¶
<pb:KR4j0073_WYG_006-7b>¶
　　繡帶子(梅/)　　　　　　　　　黄山谷¶
小院一枝梅衝破曉寒開晩到芳園遊戲滿袖帶香囘¶
　玉酒覆銀盃盡醉去猶帶重來東鄰何事驚吹怨笛¶
雪片成堆¶
　　　客路見梅　　　　　　　　曽純甫¶
瀟灑隴頭人取次一枝新還是東風來也猶作未歸人¶
　微月淡烟林謾佇立惆悵黄昏暮寒香細踈英幾㸃¶
怎奈銷魂¶
<pb:KR4j0073_WYG_006-8a>¶
　　謁金門(一名出塞詞話作空相/憶張宗瑞名垂楊碧)　韋莊¶
空相憶無計得傳消息天上嫦娥人不識寄書何處覔¶
　新睡覺來無力不忍把伊書跡滿院落花春寂寂斷¶
腸芳草碧¶
　(古今詞話云韋莊以才名寓蜀王建割據遂羈留之/莊有寵人姿質艷麗兼善詞翰建聞之託以教内人)¶
　(為詞强莊奪去莊追念悒怏作小重山及此詞情意/凄怨人相傳播盛行於時姬後傳聞之遂不食而卒)¶
　　二¶
春漏促金燼暗挑殘燭一夜簾前風撼竹夢魂相斷續¶
<pb:KR4j0073_WYG_006-8b>¶
　有箇嬌饒如玉夜夜繡屏孤宿閒抱琵琶尋舊曲逺¶
山眉黛綠¶
　　　　　　　　　　　　　　　薛昭藴¶
春滿院疊損羅衣金線睡覺水精簾未捲簷前雙語燕¶
　斜掩金鋪一扇滿地落花千片早是相思腸欲斷忍¶
教頻夢見¶
　　　　　　　　　　　　　　　牛希濟¶
秋已暮重疊闗山岐路嘶馬揺鞭何處去曉禽霜滿樹¶
<pb:KR4j0073_WYG_006-9a>¶
　夢斷禁城鐘鼓淚滴枕檀無數一㸃凝紅和薄霧翠¶
蛾愁不語¶
　　　　　　　　　　　　　　　孫光憲¶
留不得留得也應無益白紵春衫如雪色揚州初去日¶
　輕别離甘抛擲江上滿帆風疾却羡彩鴛三十六孤¶
鸞還一隻¶
　　　　　　　　　　　　　　　馮延巳¶
風乍起吹皺一池春水閒引鴛鴦芳徑裏手挼紅杏蘂¶
<pb:KR4j0073_WYG_006-9b>¶
　闘鴨䦨干獨倚碧玉搔頭斜墜終日望君君不至舉¶
頭聞鵲喜¶
　(南唐書云元宗樂府詞云小樓吹徹玉笙寒延已有/風乍起吹皺一池春水之句皆為警䇿元宗嘗戲延)¶
　(已曰吹皺一池春水干卿何事延已曰/未若陛下小樓吹徹玉笙寒元宗悦)¶
　　二¶
楊栁陌寳馬嘶空無迹新着荷衣人未識年年江海客¶
　夢覺巫山春色醉眼飛花狼藉起舞不辭無氣力愛¶
君吹玉笛(又一闋云學着荷衣還可喜/少都來有幾自古閒愁無際)¶
<pb:KR4j0073_WYG_006-10a>¶
　　　　　　　　　　　　　　晏同叔¶
秋露滴滴盡楚蘭紅淚徃事舊歡何限意思量如夢寐¶
　人貎老於前歲風月宛然無異座有嘉賓尊有桂莫¶
辭終夕醉¶
　　　　　　　　　　　　　　荆公(能改齋/漫錄)¶
春又老南陌酒香梅小徧地落花渾不掃夢囘情意悄¶
　紅牋寄與煩惱細寫相思多少醉後㡬行書字小淚¶
㾗都揾了¶
<pb:KR4j0073_WYG_006-10b>¶
　　　　　　　　　　　　　　　賀方囘¶
溪水急無數落花漂出燕子分泥蜂釀蜜遲遲艷風日¶
　湏信芳菲随失况復佳期難必擬把此情書萬一愁¶
多翻閣筆¶
　　　春恨　　　　　　　　　　秦處度¶
鴛鴦浦春漲一江花雨隔㟁數聲初過櫓晩風生碧樹¶
　舟子相呼相語載取暮愁歸去寒食江村芳草路愁¶
來無着處¶
<pb:KR4j0073_WYG_006-11a>¶
　　　　　　　　　　　　　　　吳門王平子¶
書一紙小砑吳牋香細讀到别來心下事蹙殘眉上翠¶
　怕落傍人眼底握向抹胸兒裏針線不忺収拾起和¶
衣和悶睡(俞文豹/吹劍録)¶
　　　　　　　　　　　　　　　趙徳莊¶
休相憶明夜逺如今日樓外綠烟封羃羃花飛如許急¶
　栁㟁晩來船集波底斜陽紅濕送盡去雲成獨立酒¶
醒愁又入¶
<pb:KR4j0073_WYG_006-11b>¶
　(耆舊續聞云紅濕二字蓋用李後主細雨/濕流光如花間集一簾踈雨濕春愁之濕)¶
　　二¶
春已半繡緑新紅如換燕子還來簾幕畔閒愁天不管¶
　翠被曲屏香滿花葉彩牋人逺鵲喜蛛絲都未判連¶
環空約腕¶
　　　　　　　　　　　　　　　陳子髙¶
花滿院飛去飛來雙燕紅雨入簾寒不巻曉屏山六扇¶
　翠袖玉笛悽斷脉脉兩蛾愁淺消息不知郎近逺一¶
<pb:KR4j0073_WYG_006-12a>¶
春長夢見(耆舊續閒云花間集和凝詞云拂/水雙飛來去燕曲檻小屏山六扇)¶
　　二¶
春漏促誰見兩人心曲罨畫屏風銀爉燭淚珠紅蔌蔌¶
　懊惱歡娛不足只許夢中相逐今夜月明何處宿畫¶
橋春水渌¶
　　三¶
愁脉脉目斷江南江北烟樹重重芳信隔小樓山㡬尺¶
　細草孤雲斜日一向弄晴天色簾外落花飛不得東¶
<pb:KR4j0073_WYG_006-12b>¶
風無氣力¶
　　　　　　　　　　　　　　　張宗瑞¶
春寂寂緑暗溪南溪北溪水沉沉天一色鳥飛春樹黒¶
　腸斷小樓吹笛醉裏看朱成碧愁滿眼前遮不得可¶
憐雙鬢白¶
　　　　　　　　　　　　　　　張宗瑞¶
花半濕睡起一窓晴色千里江南空咫尺醉中歸夢直¶
　前度蘭舟送客雙鯉沉沉消息樓外垂楊如此碧問¶
<pb:KR4j0073_WYG_006-13a>¶
春來㡬日(自名垂/楊碧)¶
　　　初春　　　　　　　　　　前人¶
花事淺方費工夫匀染墻角紅梅開未遍小桃纔數㸃¶
　人生暮寒庭院閒續茶經香傳酒思如水詩思懶雨¶
聲簾不捲¶
　　　　　　　　　　　　　　　程觀過¶
江上路依約數家烟樹一枕歸心村店暮更亂山深處¶
　夢過江南芳草渡曉色又催人去愁似游絲千萬縷¶
<pb:KR4j0073_WYG_006-13b>¶
倩東風約住¶
　　　　　　　　　　　　　　　史愚(就日/録)¶
深院宇寂寂不禁風雨苔逕流錢青莫數銀泥蝸篆古¶
　滿院多應無主却被癡兒拈取穿向栁絲喧笑語買¶
將春色去¶
　　　　　　　　　　　　　　　蒲江¶
風不定移去移來簾影一雨林塘新緑淨杏梁歸燕並¶
　翠袖玉屏金鏡日薄綺䟽人靜心事一春疑酒病鳥¶
<pb:KR4j0073_WYG_006-14a>¶
啼花滿徑¶
　　　　　　　　　　　　　　　韓無咎¶
春尚淺誰把玉英裁剪儘道梅梢開未遍巻簾花滿院¶
　樓上酒融歌暖樓下水平烟逺却似湧金門外見絮¶
飛波影亂¶
　　　　　　　　　　　　　　　盧申之¶
蘭棹舉相趂落紅飛去一隙輕簾凝睇處栁絲牽不住¶
　昨日翠蛾金縷今夜碧波烟渚好夢無憑窓又雨天¶
<pb:KR4j0073_WYG_006-14b>¶
涯知㡬許¶
　　　　　　　　　　　　　　　前人¶
閒院宇獨自行來行去花片無聲簾外雨峭寒生碧樹¶
　做弄清明時序料理春酲情緒憶得歸時停棹處畫¶
橋看落絮¶
　　　　　　　　　　　　　　　石次伸¶
風又雨斷送殘春歸去人靣桃花在何處緑隂空滿路¶
　立馬垂楊官渡一寸柔腸萬縷回首碧雲迷洞府杜¶
<pb:KR4j0073_WYG_006-15a>¶
鵑啼日暮¶
　　　暮春　　　　　　　　　　康伯可¶
春又晩風勁落紅如剪睡起繡床飛絮滿日長門半掩¶
　不管離腸欲斷聽盡梁間雙燕試上小樓還不見樓¶
前芳草逺¶
　　　　　　　　　　　　　　　蒲江¶
寒半退斜掩小屏珠翠栁眼纔醒桃欲醉日髙簾影碎¶
　暗解鴛鴦羅帶獨立晩風誰㑹心事悠悠人好在畫¶
<pb:KR4j0073_WYG_006-15b>¶
橋流水外¶
　　　　　　　　　　　　　　　趙文鼎¶
新雨霽開遍滿園桃李波煖池塘風細細一雙花鴨戲¶
　喚起春融睡美扶醉宿粧慵理移歩避人花影裏繡¶
裙低窣地¶
　　　　　　　　　　　　　　　周紫芝¶
春雨細開盡一番桃李栁暗曲欄花滿地日髙人睡起¶
　緑浸小池春水沙暖鴛鴦雙戲薄倖更無書一紙畫¶
<pb:KR4j0073_WYG_006-16a>¶
樓愁獨倚¶
　　　春晩　　　　　　　　　　吳子和¶
風乍扇簾外落紅千片飛盡落花春不管闘忙鶯與燕¶
　徃事上心撩亂睡起日髙猶倦料得伊家情眷眷近¶
來長夢見¶
　　　諸公要予出郊　　　　　　程正伯¶
春漠漠何處養花張幕佩冷香殘天一角忍看羅袖薄¶
　兩兩鴛鴦難學六六錦鱗空托趂有餘芳湏細酌東¶
<pb:KR4j0073_WYG_006-16b>¶
風情性惡¶
　　二¶
春夜雨催潤栁塘花塢小院深沉門㡬許畫簾香一縷¶
　獨立晩庭凝佇細把花枝閒數燕子不來天欲暮説¶
愁無處訴¶
　　　　　　　　　　　　　　　盧炳¶
春寂寂節物又催寒食樓上捲簾雙燕入斷魂愁似織¶
　門外雨餘風急滿地落英紅濕好夢驚回無處覔天¶
<pb:KR4j0073_WYG_006-17a>¶
涯芳草碧¶
　　　春晩　　　　　　　　　洪叔璵(空同/詞)¶
風共雨催盡落紅飛絮百計留春春不住杜鵑聲更苦¶
　細栁闗河狹路㡬被嬋娟相誤空憶墜鞭遺扇處碧¶
窓眉語度¶
　　　　　　　　　　　　　　陳汝羲¶
西風竹風入翠烟矗矗紅小欄干知㡬曲聲聲敲碧玉¶
　窓下鳯臺銀燭斷夢已驚難續曾伴去年庭下菊夜¶
<pb:KR4j0073_WYG_006-17b>¶
䦨聽雨宿¶
　　　憶故居　　　　　　　　蘇養直¶
何處所門外冷雲堆浦竹裏江梅寒未吐茅屋踈踈雨¶
　誰遣愁來如許小立野塘官渡手種凌霄今在否栁¶
浪迷烟渚¶
　　　　　　　　　　　　　　李好義¶
花遇雨又是一番紅素燕子歸來衝繡幕舊巢無覔處¶
　誰在玉樓歌舞誰在玉闗辛苦若使胡塵吹得去東¶
<pb:KR4j0073_WYG_006-18a>¶
風侯萬户¶
　　　春恨　　　　　　　　　詩餘(韋莊無/花間)¶
春雨足染就一溪新緑栁外飛來雙屬玉㺯晴相對浴¶
　樓外翠簾髙軸倚遍欄干㡬曲雲淡水平烟樹簇寸¶
心千里目¶
　　　　　　　　　　　　　　曽舜卿¶
山衘日淚灑西風獨立一葉扁舟流水急轉頭無處覔¶
　去則而今已去憶則如何不憶明日到家應記得寄¶
<pb:KR4j0073_WYG_006-18b>¶
書回鴈翼¶
　　二¶
深院寂一㸃青燈衘璧空説銷愁湏酒力病多禁未得¶
　遥望西樓咫尺爭信今宵思憶伴我枕前雙淚濕梧¶
桐秋雨滴¶
　　　　　　　　　　　　　　天機餘錦¶
山無數遮斷故人何處見説䦨干獨繫住溪邊紅葉樹¶
　憶着前時歡遇惹起今畨愁緒怎得西風吹淚去陽¶
<pb:KR4j0073_WYG_006-19a>¶
臺為暮雨¶
　　　出塞　　　　　　　　　李知幾¶
花樹樹吹碎胭脂紅雨將謂郎來推繡户暖風揺竹塢¶
　睡起䦨干凝佇漠漠紅樓飛絮剗踏襪兒垂手處隔¶
溪鶯對語¶
　　　春半　　　　　　　　　朱淑真¶
春已半觸目此情無限十二䦨干閒倚遍愁來天不管¶
　好是風和日暖輸與鶯鶯燕燕滿院落花簾不捲斷¶
<pb:KR4j0073_WYG_006-19b>¶
腸芳草逺¶
　　　　　　　　　　　　　　趙介之¶
風雨急紅紫又還狼籍嫩緑團枝苔徑濕簾開雙燕入¶
　院靜晝閒人寂一縷水沉烟直心事有誰能㑹得堦¶
前芳草碧¶
　　好女兒　　　　　　　　　山谷¶
粉淚一行行啼破曉來粧懶繫酥胸羅帯羞見繡鴛鴦¶
　擬待不思量怎奈何目下恓惶假饒來後教人見了¶
<pb:KR4j0073_WYG_006-20a>¶
却去何妨¶
　　憶悶令　　　　　　　　　晏叔原¶
取次臨鸞匀畫淺酒醒遲來晩多情愛惹閒愁長黛眉¶
低歛　月底相逄見有深深良願願期信似月如花湏¶
更交長逺¶
　　天門謡　　　　　　　　　賀方回¶
牛渚天門險限南北七雄豪占清霧歛與閒人登覽¶
待月上潮平波灔灧塞管輕吹新阿濫風滿檻厯厯數¶
<pb:KR4j0073_WYG_006-20b>¶
西州更㸃¶
　　清平樂　　　　　　　　　温廷筠¶
上陽春晩宫女愁蛾淺新歲清平思同輦爭奈長安路¶
逺　鳯帳鴛被徒燻寂寞花鎻千門竟把黄金買賦為¶
妾將上明君¶
　　二¶
洛陽愁絶楊栁花飄雪終日行人恣攀折橋下水流嗚¶
咽　上馬爭勸離觴南浦鶯聲斷腸愁殺平原年少迴¶
<pb:KR4j0073_WYG_006-21a>¶
首揮淚千行¶
　　　　　　　　　　　　　　韋莊¶
春愁南陌故國音書隔細雨霏霏梨花白燕拂畫簾金¶
額　盡日相望王孫塵滿衣上淚㾗誰向橋邊吹笛駐¶
馬西望銷魂¶
　　二¶
野花芳草寂寞闗山道栁吐金絲鶯語早惆悵香閨暗¶
老　羅帶悔結同心獨凭朱欄思深夢覺半床斜月小¶
<pb:KR4j0073_WYG_006-21b>¶
窓風觸鳴琴¶
　　三¶
何處遊女蜀國多雲雨雲解有情花解語窣地繡羅金¶
縷　粧成不整金鈿含羞待月鞦韆住在緑槐隂裏門¶
臨春水橋邊¶
　　四¶
鶯啼殘月繡閣香燈滅門外馬嘶郎欲别正是落花時¶
節　粧成不畫蛾眉含愁獨倚金扉去路香塵莫掃掃¶
<pb:KR4j0073_WYG_006-22a>¶
即郎去歸遲¶
　　　　　　　　　　　　　　孫光憲¶
愁腸欲斷正是青春半連理分枝鸞失伴又是一場離¶
散　掩鏡無語眉低思隨芳草萋萋慿仗東風吹夢與¶
郎終日東西¶
　　二¶
等閒無語春恨如何去終是踈狂留不住花暗栁濃何¶
處　盡日目斷魂飛晩窓斜界殘暉長恨朱門薄暮繡¶
<pb:KR4j0073_WYG_006-22b>¶
鞍驄馬空歸¶
　　　　　　　　　　　　　　毛熈震¶
春光欲暮寂寞閒庭户粉蝶雙雙穿檻舞簾捲晩天踈¶
雨　含愁獨倚閨幃玉鑪烟斷香微正是銷魂時節東¶
風滿樹花飛¶
　　　　　　　　　　　　　　李後主¶
别來春半觸目愁腸斷砌下落梅如雪亂拂了一身還¶
滿　鴈來音信無慿路遥歸夢難成離恨恰如春草更¶
<pb:KR4j0073_WYG_006-23a>¶
行更逺還生¶
　　　　　　　　　　　　　　　陽春集¶
深冬寒月庭戸凝霜雪風鴈過時魂斷絶塞管數聲嗚¶
咽　披衣獨立披香流蘇亂結愁膓徃事總堪惆悵前¶
歡休更思量¶
　　二¶
雨晴烟晩緑水新池滿雙燕飛來垂栁院小閣畵簾髙¶
捲　黄昏獨倚朱欄西南新月眉灣砌下落花風起羅¶
<pb:KR4j0073_WYG_006-23b>¶
衣特地春寒¶
　　三¶
西園春早夾徑抽新草冰散漪瀾生碧沼寒在梅花先¶
老　與君同飲金盃飲餘相取徘徊次第小桃將發軒¶
車莫厭頻來¶
　　　　　　　　　　　　　　　晏同叔¶
西風細細葉葉梧桐墜緑酒初嘗人易醉一枕小窓濃¶
睡　紫薇朱槿花殘斜陽却照欄干雙燕欲歸時節銀¶
<pb:KR4j0073_WYG_006-24a>¶
屛昨夜微寒¶
　　　　　　　　　　　　　　晏同叔¶
春花秋草只是催人老總把千山眉黛掃未抵别愁多¶
少　勸君緑酒金杯莫嫌絲管聲催兔走烏飛不住人¶
生幾度三臺¶
　　二¶
春來秋去徃事知何處燕子歸飛蘭泣露光景千留不¶
住　酒闌人散忡忡閒堦獨倚梧桐記得去年今日依¶
<pb:KR4j0073_WYG_006-24b>¶
前黄葉西風¶
　　三¶
紅牋小字説盡平生意鴻鴈在雲魚在水惆悵此情難¶
寄　斜腸獨倚西樓遥山恰對簾鈎人靣不知何處緑¶
波依舊東流¶
　　　　　　　　　　　　　　小山詞¶
留人不住醉解蘭舟去一棹碧濤春水路過盡曉鶯啼¶
處　渡頭楊栁青青枝枝葉葉離情此後錦書休寄畫¶
<pb:KR4j0073_WYG_006-25a>¶
樓雲雨無憑¶
　　二¶
千花百草送得春歸了拾翠人稀紅漸少葉底杏青梅¶
小　小瓊閒把琵琶雪香微透輕紗正好一枝橋艷當¶
筵獨占韶華¶
　　三¶
紅英落盡未有相逢信可恨流年凋緑鬢睡得春酲欲¶
醒　細筝曾醉西樓朱絃玉指梁舟曲罷翠簾髙捲幾¶
<pb:KR4j0073_WYG_006-25b>¶
囘新月如鈎¶
　　四¶
波紋碧皺曲水清明後折得踈梅香蒲袖暗喜春紅依¶
舊　歸來紫陌東頭金釵換酒銷愁栁影深深細路花¶
梢小小層樓¶
　　五¶
么絃寫意意密絃聲碎書得鳯牋無限事猶恨春心難¶
寄　卧聼踈雨梧桐雨餘淡月朦朧一夜夢魂何處那¶
<pb:KR4j0073_WYG_006-26a>¶
回楊葉樓中¶
　　六¶
暫來還去輕似風頭絮縱得相逢留不住何况相逢無¶
處　去時約畧黄昏月華却到朱門别後㡬畨明月素¶
娥應是銷魂¶
　　七¶
雙紋彩袖笑捧金船酒嬌妙如花輕似栁勸客千春長¶
壽　艷歌更倚踈絃有情酒醉尊前恰是可憐時候玉¶
<pb:KR4j0073_WYG_006-26b>¶
嬌今夜初圓¶
　　八¶
蓮開欲遍一夜秋聲轉殘緑斷紅香片片長是西風堪¶
怨　莫愁家住溪邊採蓮心事年年誰管水流花謝月¶
明昨夜蘭舩¶
　　九¶
沉思暗記㡬許無慿事菊靨開殘酒少味閒却畫欄風¶
意　夢雲歸處難尋微涼暗入香襟猶恨那回庭院依¶
<pb:KR4j0073_WYG_006-27a>¶
前月淡燈深¶
　　十¶
鶯來燕去宋玉墻東路草草幽歡能㡬度便有繫人心¶
處　碧天秋月無端别來長照闗山一㸃厭厭誰㑹依¶
前凭暖䦨干¶
　　十一¶
心期休問只有尊前分勾引行人添别恨因是語低香¶
近　勸人滿酌金鍾清歌唱徹還重莫道後期無定夢¶
<pb:KR4j0073_WYG_006-27b>¶
魂猶有相逢¶
　　　　　　　　　　　　　　歐陽永叔¶
小庭春老碧砌紅萱草長憶小欄閒共遶擕手緑叢含¶
笑　别來音信全乖舊期前事堪猜門掩日斜人靜落¶
花愁㸃青苔¶
　　　　　　　　　　　　　　王介甫(竹坡/詩話)¶
留春不住費盡鶯兒語滿地殘紅宫錦汚昨夜南窻風¶
雨　小憐初上琵琶曉來思繞天涯不肯畫堂朱户東¶
<pb:KR4j0073_WYG_006-28a>¶
風自在楊花¶
　　　　　　　　　　　　　　栁耆卿¶
隂晴未定薄日烘雲影金鞍何處尋芳徑緑楊依舊南¶
陌靜　厭厭㡬許春情可憐老去難成看取鑷殘雙鬢¶
不隨芳草重生¶
　　　李閣使席　　　　　　　張子野¶
清歌逐酒醉臉鮮霞透櫻小杏青寒食後衣換縷金輕¶
繡　畫堂新月朱扉嚴城夜皷歸遲細看玉人粧靣春¶
<pb:KR4j0073_WYG_006-28b>¶
工不在花枝¶
　　二¶
屏山斜展帳巻紅綃半泥淺曲池飛海燕風度楊花滿¶
院　雲愁雨恨空深覺來一枕春隂隴上梅花落盡江¶
南消息沉沉¶
　　　朩犀　　　　　　　　　劉原甫¶
小山叢桂最有留人意拂葉攀花無限思雨濕濃香¶
滿砌　别來過了秋光翠簾昨夜新霜多少月宫閒¶
<pb:KR4j0073_WYG_006-29a>¶
地姮娥與借㣲芳¶
　　　　　　　　　　　　　　　陳去非¶
黄衫相倚翠葆層層底八月江南風日美㺯影山腰水¶
尾　楚人未識孤妍離騷遺恨千年無徃菴中新事一¶
枝喚起幽禪¶
　　　　　　　　　　　　　　　蘇養直¶
斷崕流水香度青林底元配騷人蘭與芷不數春風桃¶
李　淮南叢桂小山詩翁合得躋攀身到十洲三島心¶
<pb:KR4j0073_WYG_006-29b>¶
遊萬壑千巖¶
　　　朩犀　　　　　　　　　　向伯恭¶
吳頭楚尾踏破芒鞋底萬壑千巖秋色裏不奈惱人風¶
味　如今老我鄉林世間百不闗心獨喜愛香韓壽能¶
來同醉花隂¶
　　　　　　　　　　　　　　　朱希眞¶
人間花少菊小芙蓉老冷淡仙人偏得道買定西風一¶
笑　前身元是江梅黄姑㸃破冰肌只有暗香猶在飢¶
<pb:KR4j0073_WYG_006-30a>¶
參清似南枝¶
　　　　　　　　　　　　　　　韓叔夏¶
秋光如水釀作鵝黄蟻㪚入千巖佳樹裏惟許修門人¶
醉　輕鈿重上風鬟不禁月冷霜寒歩障深沉歸去依¶
然愁滿江山¶
　(夷堅支志云原甫作朩犀詞其後陳蘇等五人亦續/成一闋王晦叔并紀於碧雞漫志且云同一花一曲)¶
　(賦者六人必有第其髙/下者予以為皆佳句云)¶
　　　閨情　　　　　　　　　　李漢老¶
<pb:KR4j0073_WYG_006-30b>¶
露花烟栁春思濃如酒幾陣狂風新雨後滿地落紅鋪¶
繡　風流何處踈狂厭厭恨結柔腸又是危欄獨倚一¶
川烟草斜楊¶
　　　漁父　　　　　　　　　　連可乆¶
陣鴻驚起一網沉江渚落葉亂風和細雨撥棹不如歸¶
去　蘆花輕泛㣲瀾蓬窓獨自清閒一覺遊仙好夢任¶
他竹冷松寒¶
　　　趙園避暑　　　　　　　　劉叔安¶
<pb:KR4j0073_WYG_006-31a>¶
栁隂庭院簾約風前燕着雨荷花紅半歛消得盈盈緑¶
扇　竹光野色生寒玉纖雪藕冰盤長記酒醒人靜暗¶
香吹月䦨干¶
　　　宫怨　　　　　　　　　　黄叔暘¶
珠簾寂寂愁背銀缸泣記得少年初選入三十六宫第¶
一　當時掌上承恩而今冷落長門又是羊車過也月¶
明花落黄昏¶
　　　擬太白應制　　　　　　　王通叟¶
<pb:KR4j0073_WYG_006-31b>¶
宜春小苑處處花開滿學得紅粧紅要淺催上金車要¶
看　君王曲宴瑶池小舟掠水如飛奪得錦標歸去匆¶
匆不惜羅衣¶
　　　應制　　　　　　　　　　王仲甫¶
黄金殿裏燭影雙龍戲勸得官家真箇醉進酒猶呼萬¶
歲　錦茵舞徹涼州君恩與整搔頭一夜御前宣喚六¶
宫多少人愁¶
　(耆舊續聞云仲甫字明之嘗自號為逐客為翰林權直/内宿有宫娥新得幸仲甫應制賦此詞翌旦宣仁太后)¶
<pb:KR4j0073_WYG_006-32a>¶
　(聞之語宰臣曰豈有館閣儒臣/應制作狎詞耶既而彈章罷去)¶
　　　　　　　　　　　　　　　賀方回¶
小桃初謝雙燕還來也記得年時寒食下紫陌青門游¶
冶　楚城滿目春華可堪遊子思家唯有夜來歸夢不¶
知身在天涯¶
　　　　　　　　　　　　　　　趙徳麟¶
春風依舊着意隋堤栁搓得鵝兒黄欲就天氣清明時¶
候　去年紫陌青門今宵雨魄雲魂斷送一生憔悴能¶
<pb:KR4j0073_WYG_006-32b>¶
消幾箇黄昏(復齋漫録云劉弇偉明既/喪愛妾而不能忘作此詞)¶
　　　　　　　　　　　　　　　王履道¶
花時微雨未減春分數占取簾踈花宻處把酒聽歌金¶
縷　斜風輕度濃香閒情正與春長向晩紅燈入座甞¶
新青杏催觴¶
　　　　　　　　　　　　　　　黄山谷¶
春歸何處寂寞無行路若有人知春去處喚取歸來同¶
住　春無蹤跡誰知除非問取黄鸝百囀無人能解因¶
<pb:KR4j0073_WYG_006-33a>¶
風吹過薔薇¶
　　　　　　　　　　　　　　　晁次膺(劉巨/濟)¶
深沉院宇枕簟清無暑睡起花隂初轉午一霎飛雲過¶
雨　雨餘隠隠殘雷夕陽却照庭槐莫把珠簾垂下妨¶
他雙燕歸來¶
　　　　　　　　　　　　　　　吕居仁¶
故人何處同在江南路百種舊愁分不去枉被落花留¶
住　舊愁百種誰知除非是見伊時最是一春多病等¶
<pb:KR4j0073_WYG_006-33b>¶
閒過了酴醿¶
　　　　　　　　　　　　　　　趙徳莊¶
桃根桃葉一樹芳相接春到江南三二月迷損東家蝴¶
蝶　殷勤踏取春陽風前花正低昂與我同心梔子報¶
君百結丁香¶
　　　　　　　　　　　　　　　周少隠¶
青春欲暮栁下將飛絮月到堦前梅子樹啼得杜鵑飛¶
去　人歸不掩朱門一成過了黄昏只有𤨏窓紅蠟照¶
<pb:KR4j0073_WYG_006-34a>¶
人獨自銷魂¶
　　　　　　　　　　　　　　　謝無逸¶
晩風吹角月裏梅花落宿酒醒時滋味惡翠被輕寒漠¶
漠　夢回一㸃相思逺山暗蹙愁眉不覺肌膚痩玉但¶
知帶減腰圍¶
　　　妓訴狀立㕔下　　　　　　毛栞¶
醉紅宿翠髻嚲烏雲墜管是夜來不得睡那更今朝早¶
起　春風滿搦腰肢堦前小立多時恰恨一畨春雨想¶
<pb:KR4j0073_WYG_006-34b>¶
應濕透鞋兒¶
　　　　　　　　　　　　　　　朱希眞¶
亂紅深翠樓閣春風外蝴蝶成團飛照水睡鴨無人驚¶
起　身閒更覺身輕酒壺歌扇隨行芳草緑楊堤畔一¶
聲初聽啼鶯¶
　　二¶
相留不住又趂東風去樓外夕陽芳草路今夜短亭何¶
處　杏花斜壓欄干朱簾不捲春寒惆悵黄昏前後離¶
<pb:KR4j0073_WYG_006-35a>¶
愁酒病厭厭¶
　　三¶
多寒易雨春事都相誤愁過黄昏無着處寳篆燒殘香¶
縷　低鬟暗摘明璫羅巾浥損殘粧簷外㡬聲風玉丁¶
東敲斷人腸¶
　　　　　　　　　　　　　　　朱雍¶
雪開瑶徑素蕋迎春影樓上玉聲三弄定無奈幽香飜¶
陣　凌晨不事鈆華化工却付春花流水殘陽江上清¶
<pb:KR4j0073_WYG_006-35b>¶
隨月色低斜¶
　　　　　　　　　　　　　　　蒲江¶
鏡屏開曉寒入宫羅峭脉脉不知春又老簾外舞紅多¶
少　舊時駐馬香堦如今細雨蒼苔殘夢不堪重理一¶
雙蝴蝶飛來¶
　　　　　　　　　　　　　　　程正伯¶
緑深紅少栁外横橋小雙燕不知幽夢好驚起碧窓春¶
曉　起來瞢&KR1614;多時玉臺金鏡慵移多少春愁未説却¶
<pb:KR4j0073_WYG_006-36a>¶
來閒數花枝¶
　　　　　　　　　　　　　　　頥堂詞¶
東風歸早已緑瀛洲草紫殿紅樓春正好楊栁半和烟¶
裊　玉輿遍遶花行初聞百囀新鶯歴厯因風傳去千¶
門萬户春聲¶
　　二¶
墜紅飄絮収拾春歸去長恨春歸無覔處心事欲誰分¶
付　盧家小苑回塘于飛多少鴛鴦縱使東墻隔斷莫¶
<pb:KR4j0073_WYG_006-36b>¶
愁應念王昌¶
　　　别意　　　　　　　　　　劉潜夫¶
休彈别鶴淚與絃俱落歡事中年如水薄懐抱那堪作¶
惡　昨宵月露髙樓今朝烟雨孤舟除是無身方了有¶
身長有閒愁¶
　　　　　　　　　　　　　　　趙叔午¶
初鶯細雨楊栁低愁縷烟浦花嬌如夢裏猶記倚樓别¶
語　小屏依舊圍香恨抛薄醉殘粧判却寸心雙淚為¶
<pb:KR4j0073_WYG_006-37a>¶
他花月凄凉¶
　　　　　　　　　　　　　　　李周隠¶
緑牕初曉枕上聞啼鳥不恨王孫歸不早只恨天涯芳¶
草　錦書紅淚千行一春無限思量折得垂楊寄與絲¶
絲都是愁腸¶
　　　括李白詩　　　　　　　　林正大¶
若耶溪女笑隔荷花語日照新粧明楚楚香袖風颻輕¶
舉　誰家白面遊郎兩三遥映垂楊醉踏落花歸去踟¶
<pb:KR4j0073_WYG_006-37b>¶
蹰空斷柔腸¶
　　　　　　　　　　　　　　　楊師純¶
小庭深院睡起花隂轉徃事舊歡離思逺栁絮隨風難¶
管　等閒屈指當時䦨干㡬曲誰知為問春風桃李而¶
今子滿芳枝¶
　　　　　　　　　　　　　　　劉行簡¶
相望呉楚逺信無慿據欲倩春風吹淚去化作愁雲恨¶
雨　春應已到三呉楚江日夜東徂惟有泝流魚上不¶
<pb:KR4j0073_WYG_006-38a>¶
知尺素來無¶
　　　　　　　　　　　　　　　雅詞¶
畫堂晨起來報雪花墜髙捲簾櫳看佳瑞皓色逺迷庭¶
砌　盛氣光引爐烟素草寒生玉佩應是天仙狂醉亂¶
把白雲揉碎¶
　　　雪　　　　　　　　　　　孫夫人¶
悠悠颺颺做盡輕模様半夜瀟瀟牕外響多在梅邊竹¶
上　朱樓向曉簾開六花片片飛來無奈薰爐烟霧騰¶
<pb:KR4j0073_WYG_006-38b>¶
騰扶上金釵¶
　　　　　　　　　　　　　　　李易安¶
年年雪裏常揷梅花醉挼盡梅花無好意贏得滿衣清¶
淚　今年海角天涯瀟瀟兩髩生華看取晩來風勢故¶
應難看梅花¶
　　　春暮　　　　　　　　　　朱淑眞¶
風光𦂳急三月俄三十擬欲留連計無及緑野烟愁露¶
泣　慿誰寄與春宵城頭畫皷輕敲綣繾臨岐囑付來¶
<pb:KR4j0073_WYG_006-39a>¶
年早到梅梢¶
　　　夏日游湖　　　　　　　　前人¶
惱烟撩露留我湏臾住擕手藕花湖上路一霎黄梅細¶
雨　嬌癡不怕人猜和衣倒在人懐最是分擕時候歸¶
來懶傍粧臺¶
　　　　　　　　　　　　　　　李太白¶
禁闈秋夜月探金牕鏬玉帳鴛鴦噴蘭麝時落銀燈香¶
灺　女伴莫話孤眠六宫羅綺三千一笑皆生百媚宸¶
<pb:KR4j0073_WYG_006-39b>¶
游教在誰邊¶
　(吕鵬遏雲集載李詞四首按松囱雜録白進清平調/詞三章脞説以為清平樂曲此豈鵬羼入者耶)¶
　　十二時(即憶/少年)　　　　　　　　謝勉仲¶
池塘緑遍王孫芳草依依斜日游絲捲晴晝繫東風無¶
力　蝶趂幽香蜂釀蜜秋千外卧紅堆碧心情費消遣¶
更梨花寒食¶
　　　别厯下　　　　　　　　　晁無咎¶
無窮官栁無情畫舸無限行客南山尚相送只髙城人¶
<pb:KR4j0073_WYG_006-40a>¶
隔　罨畫園林溪紺碧&KR0312;重來盡成陳迹劉郎鬢如此¶
况桃花顔色¶
　　　　　　　　　　　　　　　曹元寵¶
年時酒伴年時去處年時春色清明又近也却天涯為¶
客　念過眼光隂難再得想前歡盡成陳迹登臨恨無¶
語把䦨干暗拍¶
　　　　　　　　　　　　　　　梅苑¶
踈踈整整斜斜淡淡盈盈脉脉徒憐暗香句笑梨花顔¶
<pb:KR4j0073_WYG_006-40b>¶
色　羈馬蕭蕭行又急空回首冰寒沙白天涯倦牢落¶
忽一聲羌笛¶
　　　　　　　　　　　　　　　朱希眞¶
連雲衰草連天晩照連山紅葉西風正揺落更前溪嗚¶
咽　燕去鴻歸音信絶問黄花又共誰折征人最愁處¶
送寒衣時節¶
　　　　　　　　　　　　　　　万俟雅言¶
隴雲溶洩隴山峻秀隴泉嗚咽行人暫駐馬已不勝愁¶
<pb:KR4j0073_WYG_006-41a>¶
絶　隴首凝眸天四濶更一聲塞鴈凄切征書待寄逺¶
有知心明月¶
　　琴調相思引(一名玉/交枝)　　　　　趙徳莊¶
拂拂輕隂雨趜塵小庭深幕堕嬌雲好花無㡬猶是洛¶
陽春　燕語似知懐舊主水生只解送行人可堪詩墨¶
和淚漬羅巾¶
　　二¶
曾躡姑蘇城上臺好山知有幾人來㡬回徙倚月裡暮¶
<pb:KR4j0073_WYG_006-41b>¶
雲來　閒倚和風千歩栁倦臨殘雪一枝梅煖香髙燭¶
翻動道人灰¶
　　　　　　　　　　　　　　　蒲江¶
陸續鳴鳩呼曉晴霏㣲殘霧濕春城未成梅雨先做麥¶
寒輕　長日愔惜花又落短屏曲曲酒初醒小舟無緒¶
閒帶牡丹行¶
　　　同楊子髙艤舟葉家庄　　　前人¶
夾㟁垂楊歩帳深露橋横截影沉沉數家籬落一餉晩¶
<pb:KR4j0073_WYG_006-42a>¶
涼侵　閒倚短篙停夜月靜看雙翅落棲禽乆無羈思¶
前事忽驚心¶
　　　　　　　　　　　　　　　梅苑¶
膽様瓶兒幾㸃春剪來猶帶水雲㾗且移孤令相伴最¶
深樽　毎為惜花無曉夜教人甚處不銷魂為君惆悵¶
何獨是黄昏¶
　　定風波令　　　　　　　　　周少隠¶
梅粉梢頭雨未乾淡烟踈日帶春寒瞑鴉啼處人在小¶
<pb:KR4j0073_WYG_006-42b>¶
樓邊　芳草只隨春恨長寒鴻空傍碧雲還斷霞銷盡¶
新月又嬋娟¶
　　望仙門　　　　　　　　　　晏同叔¶
玉池波浪碧如鱗露連新清歌一曲翠眉嚬舞華茵¶
滿酌蘭英酒湏知獻壽千春太平無事荷君恩荷君恩¶
齊唱望仙門¶
　　二¶
紫薇枝上露華濃起秋風管絃聲細出簾櫳象筵中¶
<pb:KR4j0073_WYG_006-43a>¶
仙酒斟雲液山歌轉遶梁虹此時佳會慶相逢慶相逢¶
歡醉且從容¶
　　三¶
玉壺清漏起微凉好秋光金盃重疊滿瓊漿會仙鄉¶
新曲調絲管新聲更颭霓裳博山爐煖泛濃香泛濃香¶
為壽百千長¶
　　海棠花(春/景)　　　　　　　　　馬莊父¶
栁腰暗怯花風弱紅映秋千院落歸逐燕兒飛斜撼真¶
<pb:KR4j0073_WYG_006-43b>¶
珠箔　滿林翠葉胭脂蕚不忍頻頻覷着護取一庭春¶
莫彈花間鵲¶
　　占春芳　　　　　　　　　　東坡(春渚/紀聞)¶
紅杏了夭桃盡獨自占春芳不比人間蘭麝自然透骨¶
生香　對酒莫相忘似佳人兼合明光只憂長笛吹花¶
落除是寧王¶
　　江亭怨　　　　　　　　　冷齋夜話(鬼/詞)¶
簾捲曲闌獨倚山展暮天無際淚眼不曾睛家在呉頭¶
<pb:KR4j0073_WYG_006-44a>¶
楚尾　數㸃雪花亂委撲漉沙鷗驚起詩句欲成時没¶
入蒼烟叢裏¶
　(冷齋夜話云黄魯直登荆州亭柱間有此詞夜夢/女子云有感而作驚悟曰此必呉城小龍女也)¶
　　一落索(一名玉連環陳後/山集作洛陽春)　　　張子野¶
來時露浥衣香潤綵縧垂鬢巻簾還喜月相親把酒與¶
花相近　西去陽闗休問未歌先恨玉峰山下水長流¶
流水盡情無盡¶
　　　　　　　　　　　　　　　周羙成¶
<pb:KR4j0073_WYG_006-44b>¶
眉共春山爭秀可憐長皺莫將清淚濕花枝恐花也如¶
人痩　清潤玉簫閒乆知音稀有欲知日日倚欄愁但¶
問取亭前栁¶
　　二¶
杜宇思歸聲苦和春催去倚欄一霎酒旗風任撲靣桃¶
花雨　目斷隴雲江樹難逢尺素落霞隠隠日平西料¶
想是分擕處¶
　　　　　　　　　　　　　　　秦少游¶
<pb:KR4j0073_WYG_006-45a>¶
楊花終日空飛舞奈乆長難駐海潮雖是暫時來却有¶
箇堪慿處紫府碧雲為路好相將歸去肯如薄倖五¶
更風不解與花為主¶
　　　　　　　　　　　　　　　山谷¶
誰道秋來烟景素在遊人不顧一畨時態一畨新到得¶
意皆歡慕　紫茰黄菊繁華處對風庭月露愁來即便¶
去尋芳更作甚悲秋賦¶
　　　　　　　　　　　　　　　朱希眞¶
<pb:KR4j0073_WYG_006-45b>¶
一夜雨聲速曉青燈相照舊時情緒此時心花不見人¶
空老　可惜春光閒了隂多晴少江南江北水連雲問¶
何處尋芳草¶
　　二¶
慣被好花留住蝶飛鶯語少年塲上醉鄉中容易放春¶
歸去　今日江南春暮朱顔何處莫將愁緒比飛花花¶
有數愁無數¶
　　玉連環　　　　　　　　　　管鑑¶
<pb:KR4j0073_WYG_006-46a>¶
江上青山無數緑隂深處夕陽猶在繫扁舟為佳景留¶
人住　已辦一蓑歸去江南烟雨有情鷗鷺莫驚飛便¶
相約長為侣¶
　　　　　　　　　　　　　　　陸放翁¶
滿路遊絲飛絮韶光將暮此時誰與説新愁有百囀流¶
鶯語　俯仰人間今古神仙何處花前湏判醉扶歸酒¶
不到劉伶墓¶
　　　　　　　　　　　　　　　陳鳯儀(成都/妓)¶
<pb:KR4j0073_WYG_006-46b>¶
蜀江春色濃如霧擁雙旌歸去海棠也似别君難一㸃¶
㸃啼紅雨　此去馬蹄何處沙堤新路禁林賜宴賞花¶
時還記得西樓否¶
　　　送王伯紹帥慶陽　　　　　王履道¶
塞栁未傳春信霜花侵鬢送君西去指秦闗看日近長¶
安近　玉帳同時英俊合離無定路逢新鴈北飛來寄¶
一字燕山問¶
　　　　　　　　　　　　　　　程正伯¶
<pb:KR4j0073_WYG_006-47a>¶
門外烟寒楊栁正減歡踈酒春隂早是做人愁更何况¶
花飛後　莫倚東風消痩有酴醿入手儘偎香玉醉何¶
妨任花落愁依舊¶
　　　　　　　　　　　　　　　辛㓜安¶
羞見鑑鸞孤却倩人梳掠一春長是為花愁甚夜夜東¶
風惡　行遶翠簾珠箔錦牋誰託玊觴淚滿却停觴怕¶
酒似郎情薄¶
　　　春懐　　　　　　　　　　嚴次山¶
<pb:KR4j0073_WYG_006-47b>¶
清曉鶯啼紅樹又一雙飛去日髙花氣撲人來獨自價¶
傷春無緒　别後暗覺金縷倩誰傳語一春不忍上髙¶
樓為怕見分擕處¶
　　二¶
孤廟對寒潮西陵風雨蕭蕭謝娘惆悵倚蘭橈淚流玉¶
筯千條　慕天愁聽思歸樂早梅香滿山郭廻首兩情¶
蕭索離魂何處飄泊¶
　　　　　　　　　　　　　　　孫光憲¶
<pb:KR4j0073_WYG_006-48a>¶
江上草芊芊春晩湘妃廟前一方緑水楚南天數行征¶
鴈聨翩　獨倚朱欄情不極魂斷終朝相憶兩槳不知¶
消息逺汀時起鸂鶒¶
　　花前飲　　　　　　　　　　今古詞話¶
雨餘天色漸寒滲海棠綻臙脂如錦告你休看書共我¶
花前飲　皓月穿簾未成寢篆香透鴛衾雙枕似恁天¶
色時你道是好做甚¶
　　品令　　　　　　　　　　　石次仲¶
<pb:KR4j0073_WYG_006-48b>¶
困無力㡬度偎人翠顰紅濕低低問㡬時麽道不逺三¶
五日　你也自家寧耐我也自家將息驀然地煩惱一¶
箇病教一箇怎知得¶
　　　　　　　　　　　　　　　秦少游¶
掉又懼天然箇品格於中壓一簾兒下時把鞋兒踼語¶
低低笑咭咭　毎毎秦樓相見見了無限憐惜人前强¶
不欲相沾識把不定臉兒赤¶
　　惜春郎(美/人)　　　　　　　　　栁耆卿¶
<pb:KR4j0073_WYG_006-49a>¶
玉肌瓊艷新粧飾好壯觀歌席潘妃寳釧阿嬌金屋應¶
也消得　屬和新詞多俊格敢共我勍敵恨少年枉費¶
踈狂不早與伊相識¶
　　越江吟　　　　　　　　　　蘇易簡(冷齋/夜話)¶
非烟非霧瑶池宴片片碧桃冷落黄金殿蝦鬚半捲天¶
香散　春雲和孤竹清婉入霄漢紅顔醉態爛漫金輿¶
轉霓旌影亂簫聲逺¶
　　相思引¶
<pb:KR4j0073_WYG_006-49b>¶
笑盈盈香噴噴姑射仙人風韻天與肌膚常素嫩玉面¶
猶嫌粉　斜倚小樓凝逺信多少徃來人恨只恐乗春¶
雲雨困迤邐嬌容褪¶
　　早春怨(擬白/石)　　　　　　　　張伯雨¶
盼得春來春寒春困陡頓無聊半剔殘燈片時春夢過¶
了元宵　空山暮暮朝朝到此際無夢可消却倚東風¶
如水衣帶草似裙腰¶
　　歸去來　　　　　　　　　　柳耆卿¶
<pb:KR4j0073_WYG_006-50a>¶
初過元宵三五慵困春情緒燈月䦨珊嬉遊處遊人盡¶
厭歡聚　慿仗如花女持盃謝酒朋詩侣餘醒更不禁¶
香醑歌筵舞且歸去¶
　　　又¶
一夜狂風雨花英墜碎紅無數垂楊謾結黄金縷儘春¶
殘縈不住　蝶稀蜂㪚知何處殢尊酒轉添愁緒多情¶
不慣相思苦休惆悵好歸去¶
　　孤館深沉　　　　　　　　　權無染(梅苑/)¶
<pb:KR4j0073_WYG_006-50b>¶
瓊英雪艷嶺梅芳天付與清香向臘後春前解壓萬花¶
先占東陽　擬待折一枝相贈奈水逺天長對粧靣忍¶
聽羌笛還空斷人腸¶
　　雙韻子　　　　　　　　　　張子野¶
鳴鞘電過曉闈靜歛龍旂風定鳳樓逺出霏烟聞笑語¶
中天逈　清光近歡聲竟鴛鴦集仙花鬪影更聞度曲¶
瑶山升瑞日春宫永¶
　　鳯孤飛　　　　　　　　　　晏叔原¶
<pb:KR4j0073_WYG_006-51a>¶
一曲畫樓鐘動宛轉歌聲緩綺席飛塵座滿更小待金¶
蕉暖　細雨輕寒今夜短依前是粉墻别館端的歡期¶
應未晩奈歸雲難管¶
　　應天長　　　　　　　　　　韋莊¶
緑槐隂裏黄鶯語深院無人春晝午畫簾垂金鳯舞寂¶
寞繡屏香一炷　碧雲凝人何處空役夢魂來去昨夜¶
緑牕風雨斷腸君信否¶
　　二¶
<pb:KR4j0073_WYG_006-51b>¶
别來半歲音書絶一寸離腸千萬結難相見易相别又¶
是玉樓花似雪　暗相思無處説惆悵夜來烟月想得¶
此時情切淚沾紅袖黦¶
　　　　　　　　　　　　　　　牛嶠¶
玉樓春望晴烟滅舞衫斜巻金條脱黄鸝嬌囀聲初歇¶
杏花飄盡攏山雪　鳳釵低赴節筵上王孫愁絶鴛鴦¶
對銜羅結兩情深夜月¶
　　二¶
<pb:KR4j0073_WYG_006-52a>¶
雙眉淡薄藏心事清夜背燈嬌又醉玉釵横山枕膩寳¶
帳鴛鴦春睡羙　别經時無限意虚道相思憔悴莫信¶
綵牋書裏賺人腸斷字¶
　　　　　　　　　　　　　　　顧敻¶
瑟瑟羅裙金線縷輕透鵝黄香畫袴垂交帶盤鸚鵡褭¶
翠翹移玉歩　背人勻檀注慢轉横波偷覷歛黛春情¶
暗許倚屏慵不語¶
　　惜春令　　　　　　　　　　杜壽域¶
<pb:KR4j0073_WYG_006-52b>¶
春夢無慿猶懶起銀燭盡畫簾低垂小庭楊栁黄金翠¶
桃臉兩三枝　粧閣慵梳洗悶無緒玉簫抛擲飄絮紛¶
紛人䟽逺空對日遲遲¶
　　二¶
今夕重陽秋意深籬邊散嫩菊開金萬里霜天林葉墜¶
蕭索動離心　臂上茱茰新似舊年堪賞光隂百盞香¶
醑且酬身牛山㑹難尋¶
　　沙塞子(中秋/無月)　　　　　　　　周紫芝¶
<pb:KR4j0073_WYG_006-53a>¶
秋雲㣲淡月㣲羞雲黯黯月彩難留只是應嫦娥心裏¶
也似人愁　㡬時回歩玉移鈎人共月同上南樓却重¶
聽畫䦨西角月上輕謳¶
　　　　　　　　　　　　　　　趙徳莊(彦端/)¶
春水緑波南浦漸理棹行人欲去黯消魂栁下輕烟花¶
梢㣲雨　長亭放&KR0678;無計住但芳草迷人去路忍回頭¶
斷雲殘日長安何處(與上韻/不同)¶
　　月中行　　　　　　　　　　周美成¶
<pb:KR4j0073_WYG_006-53b>¶
蜀絲趂日染乾紅㣲暖面脂融博山細篆靄房櫳靜看¶
打牕蟲　愁多膽怯疑虚幕聲不斷暮景踈鐘團團四¶
壁小屏風淚盡夢啼中(本作啼盡/夢魂中)¶
　　月宫春　　　　　　　　　　毛文錫¶
水精宫裏桂花開神仙探㡬迴紅芳金蕋繡重臺低傾¶
瑪瑙杯　玉兔銀蟾爭守䕶姮娥姹女戲相偎遥聽鈞¶
天九奏玉皇親看來¶
　　醉花間　　　　　　　　　　馮延已¶
<pb:KR4j0073_WYG_006-54a>¶
獨立堦前星又月簾櫳偏皎潔霜樹盡空枝腸斷丁香¶
結　夜深寒不寐疑恨何曾歇凭欄干欲折兩條玉筯¶
為君垂此宵情誰共説¶
　　二¶
月落霜繁深院閉洞房人正睡桐樹倚雕簷金井臨瑶¶
砌　曉風寒不啻獨立成憔悴閒愁渾未已離人心緒¶
自無端莫思量休退悔¶
　　桂華明(三夢廣寒宫/倚髯翁笛聲)　　　　　闗子東(注/)¶
<pb:KR4j0073_WYG_006-54b>¶
縹緲神仙開洞府遇廣寒宫女問我雙鬟梁溪舞還記¶
得當時否　碧玉詞章教仙語為按歌宫羽皓月滿牕¶
人何處聲未斷瑶臺路(墨莊/漫録)¶
　　四和香　　　　　　　　　　李處全(晦菴/詞)¶
香雪漸苞偏勝韻領袖催花信華節良辰人有分看士¶
女蟠垂髩　莫向春風尋舊恨樂事隨方寸眉壽故應¶
天不吝浮太白吾無悶¶
　　轉調和聖朝　　　　　　　　古今詞話¶
<pb:KR4j0073_WYG_006-55a>¶
漸覺一日濃如一日不比尋常若知人為伊痩損成病¶
又何妨　相思到了不成模様収淚千行把從前淚來¶
做水流也流到伊行¶
　　醉髙歌　　　　　　　　　　姚牧菴¶
十年燕月歌聲㡬㸃呉霜髩影西風吹起鱸魚興已在¶
桑榆暮景　榮枯枕上三更傀儡埸中四并人生幻化¶
如泡影㡬箇臨危自省¶
　　荷葉盃　　　　　　　　　　韋莊¶
<pb:KR4j0073_WYG_006-55b>¶
絶代佳人難得傾國花下見無期一雙愁黛逺山眉不¶
忍更思惟　閒掩翠屏金鳯殘夢羅幕畫堂空碧天無路¶
信難通惆悵舊房櫳¶
　　二¶
記得那年花下深夜初識謝娘時水堂西靣畫簾垂擕¶
手暗相期　惆悵曉鶯殘月相别從此隔音塵如今俱¶
是異鄉人相見更無因¶
　　慶金枝¶
<pb:KR4j0073_WYG_006-56a>¶
新春入舊年綻梅蕚一枝先隴頭人待信音傳筭楚岸¶
未香殘　小桃風雪凭欄干下簾幙䕶輕寒年華永占¶
入芳筵付樽前漸成歡¶
　　鳯來朝　　　　　　　　　　周美成¶
逗曉香嬌面小牕深弄明未遍愛殘朱宿粉雲鬟亂最¶
好是帳中見　説夢雙蛾㣲歛錦衾温酒香未斷待起¶
難捨&KR0184;任日炙畫欄暖¶
　　　五日感事　　　　　　　　史邦卿¶
<pb:KR4j0073_WYG_006-56b>¶
暈粉就妝鏡掩金閨綵絲未整趂無人學指鴛鴦頸恨¶
誰踏蘚花徑　一夢蒲香葵冷墮銀瓶脆繩掛井扇底¶
弄團圓影只此是沈郎病¶
　　西江月　　　　　　　　　　司馬温公(詞/話)¶
寳髻鬆鬆綰就鉛華淡淡粧成紅烟翠霧罩輕盈飛絮¶
遊絲無定　相見爭如不見有情還似無情笙歌散後¶
酒㣲醒深院月明人靜¶
　　　春感　　　　　　　　　　栁耆卿¶
<pb:KR4j0073_WYG_006-57a>¶
鳯額繡簾髙捲獸簷朱户頻揺兩竿紅日上花梢春睡¶
厭厭難覺　好夢徃隨飛絮閒愁濃勝香醪不成雨暮¶
與雲朝又是韶光過了¶
　　　　　　　　　　　　　　　晏小山¶
南苑垂鞭路冷西樓把祧人稀庭花猶有鬢邊枝且挿¶
殘紅自醉　畫幕凉催燕去香屏曉放雲歸依前青枕¶
夢回時試問愁閒有㡬¶
　　　梅花(寓意/朝雲)　　　　　　　　蘇子瞻¶
<pb:KR4j0073_WYG_006-57b>¶
玉骨那愁瘴霧冰肌自有仙風海仙時遣探芳叢倒掛¶
緑毛么鳯　素靣翻嫌粉涴洗粧不褪唇紅髙情已逐¶
曉雲空不與梨花同夢¶
　　　春夜¶
照野瀰瀰淺浪横空曖曖㣲霄障泥未解玉驄驕我欲¶
醉眠芳草　可惜一溪明月莫教踏碎瓊瑤解鞍欹枕¶
緑楊橋杜宇數聲春曉¶
　　　重陽¶
<pb:KR4j0073_WYG_006-58a>¶
㸃㸃樓前細雨重重江外平湖當年戲馬㑹東徐今日¶
凄凉南浦　莫恨黄花未吐且教紅粉相扶酒闌不必¶
看茱茰俯仰人間今古¶
　　　中秋對月　　　　　　　　聚蘭集¶
世事一塲大夢人生㡬度秋凉夜來風葉已鳴廊看取¶
眉頭鬢上　酒賤常愁客少月明多被雲妨中秋誰與¶
共韶光把盞凄然北望¶
　　　　　　　　　　　　　　　張子野¶
<pb:KR4j0073_WYG_006-58b>¶
泛泛春船載樂溶溶湖水平橋髙鬟照影翠烟揺白紵¶
一聲雲杪　倦醉天然玉軟卸粧人惜花嬌風情遺恨¶
㡬時銷不見盧郎年少¶
　　　勸酒　　　　　　　　　　山谷¶
斷送一生惟有破除萬事無過逺山㣲影蘸清波不飲¶
傍人笑我　花病等閒痩惡春來没箇遮䦨盃行到手¶
莫留殘不道月明人㪚¶
　　　　　　　　　　　　　　　秦少游¶
<pb:KR4j0073_WYG_006-59a>¶
愁黛顰成月淺啼粧印得花殘只消鴛枕夜來閒曉鏡¶
心情便懶　醉㡌簷頭風細征衫袖口香寒緑江春水¶
寄書難擕手佳期又晩¶
　　　郵亭壁上詞　　　　　　　古今詞話¶
昨夜軺車宿處亂山深鎻郵亭烟溪霜葉顫秋聲不管¶
愁人不聽　枕冷安排難穏衾寒重疊猶輕慿誰説與¶
那人人報道衾寒枕冷¶
　　　　　　　　　　　　　　　杜安道¶
<pb:KR4j0073_WYG_006-59b>¶
曉鏡初粧玉粉輕風暗逓幽香閒隨月影到寒塘忘却¶
人間天上　雲意空驚春意孤芳已斷年芳從教驛使¶
為伊忙乞箇壽陽宫様¶
　　　　　　　　　　　　　　　顔持約(傳文/)¶
草草書傳錦字厭厭夢繞梅花海山無計駐仙槎腸斷¶
芭蕉影下　缺月舊時庭院飛雲到處人家而今憔悴¶
鬢先華説着多情也怕¶
　　　春夕　　　　　　　　　　毛澤民¶
<pb:KR4j0073_WYG_006-60a>¶
烟雨半藏楊栁風光初着桃花主人細細酌流霞醉裏¶
將春留下　栁外鴛鴦作伴花邊蝴蝶為家醉翁醉裏¶
也隨他月在栁橋花榭¶
　　　　　　　　　　　　　　　葛魯卿¶
靺鞨斜紅帯栁琉璃漲緑平橋人間花月正新妖不數¶
錢塘蘇小　恨寄飛花簌簌情隨流水迢迢鯉魚風送¶
朩蘭橈迴棹荒雞報曉¶
　　　　　　　　　　　　　　　趙元鎮¶
<pb:KR4j0073_WYG_006-60b>¶
世態浮雲變易時光飛箭難留五年重見海東頭只有¶
交情似舊　未盡别來生意難堪老去離愁青山迢逓¶
水悠悠明日扁舟病酒¶
　　　警悟　　　　　　　　　　朱希真¶
世事短如春夢人情薄似秋雲不須計較苦勞心萬事¶
原來有命　幸遇三盃酒好偶逢一朶花新片時歡笑¶
且相親明日隂晴未定¶
　　二¶
<pb:KR4j0073_WYG_006-61a>¶
日日深杯酒滿朝朝小圃花開自歌自舞自開懐且喜¶
無拘無礙　青史㡬翻春夢紅塵多少竒才不湏計較¶
與安排領取而今見在¶
　　　　　　　　　　　　　　　宋謙父¶
何敢笑人干禄自知無分彈冠只將貧賤博清閒留取¶
書遮老眼　世人風波任險門前路徑湏寛心無妄想¶
夢魂安萬事鶴長鳬短¶
　　　　　　　　　　　　　　　蔡京¶
<pb:KR4j0073_WYG_006-61b>¶
八十一年住世四千里外無家如今流落向天涯夢到¶
瑶池闕下　玊殿五回命相彤庭㡬度宣麻止因貪此¶
戀榮華便有如今事也¶
　(揮麈録云蔡元長南遷有㫖取所寵姬慕容邢武者/三人以金人指名來索也作詩而别至潭州作詞云)¶
　　　　　　　　　　　　　　　李伯紀¶
意態何如珽珽輕盈只恐飛飛華堂偏傍主人棲好與¶
安巢穏戲　攬斷樓中風月且看掌上腰支謫仙詞賦¶
少陵詩萬語千言摠記¶
<pb:KR4j0073_WYG_006-62a>¶
　　　　　　　　　　　　　　　向子諲¶
㣲歩凌波塵起弄粧滿鏡花開春心擲處眼頻來秀色¶
着人無奈　舊事如風無迹新愁似水難裁想思日夜¶
夢陽臺減盡沈郎衣帶¶
　　　　　　　　　　　　　　　史逹祖¶
西月淡窺樓角東風暗落簷牙一燈初見影牕紗又是¶
重簾不下　幽思屢隨芳草閒愁多似楊花楊花芳草¶
遍天涯繡被春寒夜夜¶
<pb:KR4j0073_WYG_006-62b>¶
　　　　　　　　　　　　　　　子瑜¶
一百八般佛事二十四考中書山林朝市等區區着甚¶
由來自苦　過寺談些般若逢花倒個葫蘆少時伶俐¶
老來愚萬事安於所遇¶
　　　題邯鄲吕仙翁祠堂　　　　文卿¶
壁斷何人舊字爐寒隔歲殘香洞天人去海茫茫玩世¶
仙翁已徃　西日長安道逺春風趙國臺荒行人誰不¶
悟黄粮依舊紅塵陌上¶
<pb:KR4j0073_WYG_006-63a>¶
　　　遣興　　　　　　　　　　辛㓜安¶
醉裏且貪歡笑要愁那得工夫近來始覺古人書信着¶
全無是處　昨夜松邊醉倒問松我醉何如只疑松動¶
要來扶以手推松曰去¶
　(漢書龔勝傳勝與左將軍公孫禄議事不/和博士夏侯常勸之勝以手推常曰去)¶
　　　洞庭　　　　　　　　　　張安國¶
問訊湖邊春色重來又是三年東風吹我過湖船楊栁¶
絲絲拂靣　世路如今已慣此心到處悠然寒光亭下¶
<pb:KR4j0073_WYG_006-63b>¶
水連天飛起沙鷗一片¶
　　　别友　　　　　　　　　　翰墨¶
記得洛陽話别十年社燕秋鴻今朝相遇慕雲東對坐¶
旗亭説夢　破㡌守遮斜日練衣袖捲寒風蘆花江上¶
兩衰翁消得㡬畨相送¶
　　　　　　　　　　　　　　　周紫芝¶
池靣風飜弱絮樹紅雨退嫣紅撲花蝴蝶杳無蹤又做¶
一塲春夢　便是一成去了不成没箇來時眼前無處¶
<pb:KR4j0073_WYG_006-64a>¶
説相思要説除非夢裏¶
　　二¶
羅袖雲輕霧薄醉肌玉軟花柔相逢不道有春愁只道¶
春來㣲痩　一㸃人間深意數聲栁下輕謳帶將離恨¶
上歸舟腸斷月斜時候¶
　　　春半　　　　　　　　　　朱淑眞¶
辦取舞裙歌扇賞春只怕春寒捲簾無語對南山已覺¶
緑肥紅淺　去去惜花心懶踏青閒歩江干恰如飛鳥¶
<pb:KR4j0073_WYG_006-64b>¶
倦知還淡蕩梨花深院¶
　　　燈花　　　　　　　　　　曹仙姑¶
零落不因春雨吹嘘何假東風紗牕一㸃自然紅費盡¶
功夫怎種　有艷難尋膩粉無香不惹遊蜂更䦨人靜¶
畫堂中相伴玉人春夢¶
　　　寄張生　　　　　　　　　鄭雲娘¶
一片冰輪皎潔十分桂魄婆娑不施方便是如何莫是¶
嫦娥妬我　雖則清光可愛奈縁好事多魔仗誰傳與¶
<pb:KR4j0073_WYG_006-65a>¶
片雲呵遮取霎時則箇¶
　(張生寄雲娘詞云一望朱樓巧小四邊繡幕低垂箇/人活脱似楊妃倚遍闌干十二最苦兩雙情眼難禁)¶
　(四隻愁眉無言回首日/沉西不道一聲安置)¶
　　　席上呈蔡相押排行十九韻　尹温儀¶
韓愈文章蓋世謝安才貌風流良辰開宴在西樓敢勸¶
一杯芳酒　記得南宫髙歩弟兄都占鰲頭一門御殿¶
御香浮名在甲科第九¶
　(成都妓尹温儀本良家女後以零替失身妓籍蔡相/帥成都酷愛之尹告蔡乞除樂籍蔡戲曰若樽前成)¶
<pb:KR4j0073_WYG_006-65b>¶
　(一小闋便可除免尹曰乞腔調蔡答以西江月尹又/乞嚴韻蔡曰汝排行十九用九字即便應聲云云蓋)¶
　(取蔡第九人弟元度第十一人也蘇復齋漫録云姑/蘇官妓蘇瓊行第九蔡元長道過  州太守召飲元)¶
　(長聞瓊能詞因命即席/為之乞韻以九字詞云)¶
　　　　　　　　　　　　　　　石孝友¶
脉脉無端心事厭厭不奈春酲越羅衫薄峭寒輕試問¶
幾畨花信　萬㸃風頭栁絮數聲栁外啼鶯斜陽還傍¶
小牕明門掩黄昏人靜¶
　　燕歸梁　　　　　　　　　　栁耆卿¶
<pb:KR4j0073_WYG_006-66a>¶
織錦裁篇冩意深幾字直千金一回披玩一愁吟腸成¶
結淚盈襟　幽歡已散前期逺無聊頼是而今宻憑歸¶
燕寄芳音恐冷落舊時心¶
　　　　　　　　　　　　　　　石曼卿¶
芳草年年惹恨幽想前事悠悠傷春傷别幾時休筭從¶
古為風流　春山總把深勻翠黛千疊在眉頭不知供¶
得幾多愁更斜日憑危樓¶
　　　　　　　　　　　　　　　張子野¶
<pb:KR4j0073_WYG_006-66b>¶
去嵗中秋玩桂輪河漢浄無雲今年江上共瑶尊都不¶
是去年人　水晶宫殿琉璃臺閣紅翠兩行分㸃唇微¶
破秀眉顰清影外見歌塵¶
　　上行杯　　　　　　　　　　馮延已¶
落梅暑雨消殘粉雲重烟深寒食近羅幙遮香栁外秋¶
千出畫墻　春山顛倒釵横鳯飛絮入簾春睡重夢裡¶
佳期祗許庭花與月知¶
　　惜分飛(一名惜/雙雙)　　　　　　　毛澤民¶
<pb:KR4j0073_WYG_006-67a>¶
淚濕䦨干花着露愁到眉峰碧聚此恨平分取更無言¶
語空相覷　斷雨殘雲無意緒寂寞朝朝暮暮今夜山¶
深處斷魂分付潮回去¶
　　　　　　　　　　　　　　　晁無咎¶
山水光中元無暑是我銷魂别處只有多情雨㑹人深¶
意留人住　不及梅花來已暮未見荷花又去圗畫他¶
年覷斷腸千古苕溪路¶
　　　　　　　　　　　　　　　辛㓜安¶
<pb:KR4j0073_WYG_006-67b>¶
翡翠樓前芳草路寳馬墜鞭暫駐最是周郎顧尊前幾¶
度歌聲誤　望斷碧雲空日暮流水桃源何處聞道春¶
歸去更無人管飄紅雨¶
　　　送别　　　　　　　　　　呉淑姬¶
㟁栁依依拖金縷是我朝來别處惟有多情絮故來衣¶
上留人住　兩眼啼紅空彈與未見桃花又去一片征¶
帆舉斷腸遥指苕溪路¶
　　惜雙雙　　　　　　　　　　賀方回¶
<pb:KR4j0073_WYG_006-68a>¶
皎鏡平湖三十里碧玉山圍四際蓮蕩香風裏綵鴛鴦¶
覺雙飛起　明月多情隨拖尾偏照空床翠被回首笙¶
歌地醉更衣處長相記¶
　　清平調(昭陵梓/宫發引)　　　　　　　王禹玉¶
玉宸朝晩忽掩赭黄衣愁露鎻無扉蓬萊待得仙丹至¶
人世已成非　龍軒天仗轉西畿旌斾入雲飛望陵宫¶
女垂紅淚不見翠輿歸¶
　　二¶
<pb:KR4j0073_WYG_006-68b>¶
上林春晩曽是奉宸遊水殿戲龍舟玉簫吹斷催仙馭¶
一去隔千秋　游人重到曲江頭事徃涕難収空餘御¶
幄傳觴處依舊水東流¶
　　太常引(在燕端陽日/當母誕作)　　　　　陳剛中(孚/)¶
綵絲堂上簇蘭翹記生母在今朝無地捧金蕉奈烟水¶
龍沙路遥　碧天迢逓白雲何處急雨蕭蕭萬里夢魂¶
消待飛逐錢塘夜潮(山房隨筆孚天/台人時為編修)¶
　　二¶
<pb:KR4j0073_WYG_006-69a>¶
短衣孤劍客乾坤奈無䇿報親恩三載隔晨昏更踈雨¶
寒燈斷魂　赤城霞外西風鶴髪猶想倚柴門蒲醑漫¶
盈樽倩誰寫青山淚痕¶
　　　　　　　　　　　　　　　韓玉¶
東風歸路水雲間㡬曽放夢魂閒何日整歸鞍有人對¶
西風凭䦨　温柔情性繫懐傷感欲訴訴應難愁聚兩¶
眉端又疊起千山萬山¶
　　二¶
<pb:KR4j0073_WYG_006-69b>¶
荒山連地水連天憶曽上桂江舡風雨過呉川又却在¶
湘江岸邊　不堪追念浪萍踪跡虛度夜如年風外曉¶
鐘傳尚獨對殘燈未眠¶
　　　　　　　　　　　　　　　金劉雲震¶
耽耽九虎隔重闗到天上却空還回首謝塵寰問今日¶
誰人姓韓　𤓰田蔬圃竹溪松逕何地不堪閒且莫問¶
長安比蜀道元來更難(見困學/齋雜録)¶
　　　　　　　　　　　　　　　梅苑¶
<pb:KR4j0073_WYG_006-70a>¶
行雲蹤跡杳無期梅梢上又春歸不道又别離這一度¶
清香為誰　多情囑付庾樓羌管慿仗且休吹留取兩¶
三枝待和淚封將寄伊¶
　　太清引(趨省聞/桂偶成)　　　　　　　蒲江¶
夢回金井卸梧桐嘶馬帶踈鍾草靣露痕濃漸薄袖清¶
寒暗通　天低綘闕雲浮碧海殘月尚朦朧吹靣桂花¶
風悄不似紅塵道中(即太/常引)¶
　　　餞劉參議歸山東　　　　　劉燕(歌妓青/樓集)¶
<pb:KR4j0073_WYG_006-70b>¶
故人别我出陽闗無計鎻雕鞍今古别離難兀誰畫蛾¶
眉逺山　一尊别酒一聲杜宇寂寞又春殘明月小樓¶
閒第一夜相思淚彈¶
　　四犯令　　　　　　　　　　侯彦周¶
月破輕雲天淡注夜悄花無語莫聽陽闗離緒&KR0184;酩酊¶
花深處　明日江郊芳草路春逐行人去不似酴醿開¶
獨歩能着意留春住¶
　　漁歌子　　　　　　　　　　李詢¶
<pb:KR4j0073_WYG_006-71a>¶
九疑山三湘水蘆花時節秋風起水雲間山月裏棹月¶
穿雲遊戯　鼓清琴傾緑蟻扁舟自得逍遥志任東西¶
無定止不議人間醒醉¶
　　　　　　　　　　　　　　　孫光憲¶
草芊芊波漾漾湖邊草色連波漲沿蓼㟁泊楓汀天際¶
玉輪初上　扣舷歌聨極望槳聲伊軋知何向黄鵠呌¶
白鷗眠誰似儂家疎曠¶
　　　　　　　　　　　　　　　李珣¶
<pb:KR4j0073_WYG_006-71b>¶
桞垂絲花滿樹鶯啼楚㟁春天暮棹輕舟出深浦緩唱¶
漁歌歸去　罷垂綸還酌醑孤村遥指雲遮處下長汀¶
臨逺渡驚起一行沙鷺¶
　　二¶
荻花秋瀟湘夜橘洲佳景如屏畫碧烟中明月下小艇¶
垂綸初罷　水為鄉蓬作舍魚羮稻飯常飡也酒盈杯¶
書滿架名利不將心挂¶
　　偷聲木蘭花　　　　　　　　張子野¶
<pb:KR4j0073_WYG_006-72a>¶
畫橋淺映横塘路流水滔滔春共去目送斜暉燕子雙¶
髙蝶對飛　風花將盡持盃送徃事只成清夜夢莫更¶
登樓坐想行思已自愁¶
　　二¶
雪籠瓊苑梅花瘦外院重扉聨寳獸海月新生上得髙¶
樓沒奈情　簾波不動銀缸小今夜夜長争得曉欲夢¶
髙唐祗恐覺來添斷腸¶
　　怨三三(姑溪詞用/賀方回韻)　　　　　　李端叔(之儀/)¶
<pb:KR4j0073_WYG_006-72b>¶
清溪一𣲖瀉探藍岸草&KR0436;&KR0436;記得黄鸝語畫簷喚狂裏¶
醉重三　春風不動垂簷似三五初圓素蟾鎮淚眼亷¶
纎何時歌舞再和池南¶
　　捉拍醜奴兒　　　　　　　　朱希眞¶
清露濕幽香想瑶臺無語凄凉飄然欲去依然似夢雲¶
度銀潢　又是天風吹澹月珮丁東擕手西廂冷冷玉¶
磬沉沉素瑟舞遍霓裳¶
　　滴滴金　　　　　　　　　　周美成¶
<pb:KR4j0073_WYG_006-73a>¶
梅花漏泄春消息桞絲長草芽碧不覺星霜鬢邊白念¶
時光堪惜　蘭堂把酒留嘉客黛眉顰愁春色千里音¶
書相疎隔見了方端的¶
　　　梅　　　　　　　　　　　孫夫人¶
月光飛入林前屋風䇿䇿度庭竹夜半江城擊柝聲動¶
寒梢棲宿　等閒老去年華促祗有江梅伴幽獨夢繞¶
夷門舊家山恨驚囘難續¶
　　二¶
<pb:KR4j0073_WYG_006-73b>¶
當初親下求言詔引得都來胡道人人招是駱賔王并¶
洛陽年少　自訟監宫并岳廟都敎一時閒了誤人多¶
是誤人多誤了人多少¶
　(中呉紀聞云徽宗即位下詔求直言陸彥猷因廷對/與雍孝開輩皆力陳時政闕失喝名曰有㫖駁放孝)¶
　(開立殿下叩頭曰陛下求直言有云言之者無罪今/詔墨猶未乾奈何以直言罪人衛士怒孝開唐突以)¶
　(拄斧撞其頰數齒俱落時上書及廷/試直言者俱得罪京師有謔詞云)¶
　¶
　花草稡編巻六¶
