# -*- mode: mandoku-view; -*-
#+TITLE: 花草稡編
#+DATE: 2015-08-25 00:49:45.684954
#+PROPERTY: ID KR4j0073
#+PROPERTY: BASEEDITION WYG    
#+PROPERTY: JUAN 卷八
<pb:KR4j0073_WYG_008-1a>¶
欽定四庫全書¶
　花草稡編巻八¶
　　　　　　　　　　　　明　陳耀文　輯¶
　小令¶
　　慶春時　　　　　　　　　　晏叔原¶
倚天樓殿升平風月彩仗春移鸞絲鳯竹長生調裏迎¶
得翠輿歸　雕鞍逰罷何處還有心期濃薫翠被深停¶
畫燭人約月西時¶
<pb:KR4j0073_WYG_008-1b>¶
　　二¶
梅梢已有春來音信風意猶寒南樓暮雪無人共賞閑¶
却玉䦨干　殷勤今夜凉月還似眉彎尊前為把桃根¶
麗曲重倚四絃看¶
　　伊州三臺(丹桂/)　　　　　　　坦菴¶
桂華移自雲岩更被靈砂染丹清露濕酡顔醉乗風下¶
臨世間　素娥襟韻蕭閒不與羣芳並看蔌蔌絳綃單¶
覺身輕夣囬廣寒¶
<pb:KR4j0073_WYG_008-2a>¶
　　烏夜啼　　　　　　　　　　李後主¶
昨夜風兼雨簾幃颯颯秋聲燭殘漏滴頻欹枕起坐不¶
能平　世事漫隨流水筭來一夣浮生醉鄉路穏冝頻¶
到此外不堪行¶
　　　　　　　　　　　　　　　權無染(梅/)¶
洗净鈆華汚玉顔自發輕紅無言雪月黄昏後别是箇¶
丰容　骨瘦難禁消瘦香蒙不並芳穠與君髙却看花¶
眼紅紫謾春風¶
<pb:KR4j0073_WYG_008-2b>¶
　　　春思　　　　　　　　　　趙徳麟¶
樓上縈簾弱絮墻頭礙月低花年年春事闗心事腸斷¶
欲棲鴉　舞鏡鸞衾翠减啼珠鳯蠟紅斜重門不鎻相¶
思夢隨意遶天涯(詩餘作/錦堂春)¶
　　　　　　　　　　　　　　　蒲江¶
照水飛禽鬪影舞風小徑低花征鴻排盡相思字音信¶
落誰家　繋恨腰圍頓减禁愁酒力難加樓髙日暮休¶
簾捲芳草滿天涯¶
<pb:KR4j0073_WYG_008-3a>¶
　　二¶
栁色津頭泫緑桃花渡口啼紅一春又負西湖醉離恨¶
雨聲中　客袂迢迢西塞餘寒剪剪東風誰家拂水飛¶
來燕惆悵小樓空¶
　　三¶
漾暖紋波颭颭吹晴絲雨濛濛輕衫短㡌西湖路花氣¶
撲春驄　鬬草騫衣濕翠秋千瞥眼飛紅日長不放春¶
醪困立盡海棠風¶
<pb:KR4j0073_WYG_008-3b>¶
　　四¶
叚叚寒沙淺水蕭蕭暮雨孤蓬香羅不共征衫逺砧杵¶
客愁中　别恨慵看楊桞歸期暗數芙蓉碧梧聲到紗¶
窓曉昨夜幾秋風¶
　　　　　　　　　　　　　　　程正伯¶
楊桞拖烟漠漠梨花浸月溶溶吹香院落春還盡憔悴¶
立東風　只道芳時易見誰知宻約難通芳園遶遍無¶
人問獨自拾殘紅¶
<pb:KR4j0073_WYG_008-4a>¶
　　　　　　　　　　　　　　　陸放翁¶
金鴨餘香尚暖緑窻斜日偏明蘭膏香染雲鬟膩釵墜¶
滑無聲　冷落鞦韆伴侣䦨珊打馬心情繡屏驚斷瀟¶
湘夣花外一聲鶯¶
　　　離情　　　　　　　　　　劉迎¶
離恨逺縈楊栁夣魂長遶梨花青衫記得章臺月歸路¶
玉鞭斜　翠鏡啼痕印䄂紅墻醉墨寵紗相逢不盡平¶
生事春思入琵琶¶
<pb:KR4j0073_WYG_008-4b>¶
　　　閨思　　　　　　　　　　前人¶
菱鑑玉箆秋月蕙爐銀葉朝雲宿醒人困屏山夣煙樹¶
小江村　翠甲未消蘭恨粉香不斷梅魂離愁分付殘¶
春雨花外泣黄昏¶
　　　西湖　　　　　　　　　　無名氏¶
水漫汀洲新緑雲開崦嶂微青殘紅不見成陰後鶗鴂¶
寂無聲　笑倣坡詩一夣風流杜牧三生西湖依舊人¶
中意來去竟難慿¶
<pb:KR4j0073_WYG_008-5a>¶
　　桃源憶故人(一名虞/羙人影)　　　　　歐陽永叔¶
梅梢㺯粉香猶嫩欲寄江南春信别後寸腸縈損說與¶
伊爭穏　小爐獨守空灰燼忍淚低頭畵盡眉上萬重¶
新恨竟日無人問¶
　　二¶
鶯愁燕苦春歸去寂寂花飄紅雨碧草緑楊岐路况是¶
長亭暮　少年行客情難訴泣對東風無語目斷兩三¶
煙樹翠隔江淹浦¶
<pb:KR4j0073_WYG_008-5b>¶
　　冬景　　　　　　　　　　　秦少游¶
玉樓深鎻薄情種清夜悠悠誰共羞見枕衾鴛鳯悶則¶
和衣擁　無端畵角嚴城動驚破一畨新夣窻外月華¶
霜重聽徹梅花㺯¶
　　　　　　　　　　　　　　　詩餘¶
碧紗影㺯東風曉一夜海棠開了枝上數聲啼鳥粧㸃¶
知多少　妬雲恨雨腰肢裊眉黛不堪重掃薄倖不來¶
春老羞帶冝男草¶
<pb:KR4j0073_WYG_008-6a>¶
　　　　　　　　　　　　　　　黄山谷¶
碧天露洗春容凈淡月曉収殘暈花上密煙飄盡花底¶
鶯聲嫩　雲歸楚峽厭厭困雨㸃遙山新恨和淚暗弹¶
紅粉生怕人來問¶
　　　　　　　　　　　　　　　鄭中卿¶
東風料峭寒吹面低下綉簾休巻憔悴怕他春見一任¶
鶯花怨　新愁不受詩排遣塵滿玉毫金硯若問此愁¶
深淺天闊浮雲逺¶
<pb:KR4j0073_WYG_008-6b>¶
　　　　　　　　　　　　　　　王逸民¶
劉郎自是桃花主不許春風門度春色易隨風去片片¶
傷春暮　反魂不用清香注却有梅花淡竚從此鎮長¶
相雇不怨飄殘雨¶
　　桃源憶故人　　　　　　　　吳子和¶
畵橋流水飛花舞樓外斜風細雨紅瘦緑肥春暮腸斷¶
桃源路　懽隨仙子乗鸞去鏤月裁雲何處唯有病和¶
愁緒肯伴劉郎住¶
<pb:KR4j0073_WYG_008-7a>¶
　　　　　　　　　　　　　　　趙元鎮¶
青春不與花為主花正開時春暮花下醉眠休訴看取¶
春歸去　鶯愁蝶怨春知否欲問春歸何處只有一尊¶
芳醑留得青春住¶
　　　　　　　　　　　　　　　朱希真¶
雨斜風横香成陣春去空留春恨歡少愁多因甚燕子¶
渾難問　碧尖蹙損眉慵暈淚濕胭脂紅沁可惜海棠¶
吹盡又是黄昏近¶
<pb:KR4j0073_WYG_008-7b>¶
　　二¶
西樓幾日無人到依舊紅圍緑遶樓下落花誰掃不見¶
長安道　碧雲望斷無音耗倚遍䦨干殘照試問淚弹¶
多少濕遍樓前草¶
　　城頭月(贈梁/彌仙)　　　　　　　　馬天驥¶
城頭月色明如晝總是青霞有酒醉茶醒饑餐困睡不¶
把雙眉皺　坎離龍虎勤交媾煉得丹將就借問羅浮¶
鶴侣還似先生否¶
<pb:KR4j0073_WYG_008-8a>¶
　　和　　　　　　　　　　　　李昴英¶
工夫作用中宵晝㸃化無中有眞意長存童顔不改底¶
用呵摩皺　一身二五陽精媾積得嬰兒就借問霞仙¶
三田熟未還解飛冲否¶
　　栁梢青(佳/人)　　　　　　　　　周美成¶
有箇人人海棠標韻飛燕輕盈酒暈潮紅羞蛾凝緑一¶
笑生春　為伊無限傷心更說甚巫山楚雲斗帳香消¶
紗窗月冷着意溫存¶
<pb:KR4j0073_WYG_008-8b>¶
　　　春暮　　　　　　　　　　賀方回¶
子規啼血可憐又是春歸時節滿院東風海棠鋪繡梨¶
花飛雪　丁香露泣殘枝誚未比愁腸寸結自是休文¶
多情多感不干風月¶
　　　　　　　　　　　　　　　秦少游¶
岸草平沙吴王故苑栁裊烟斜雨後寒輕風前香輭春¶
在梨花　行人一棹天涯酒醒處殘陽亂鴉門外鞦韆¶
墻頭紅杏深院誰家¶
<pb:KR4j0073_WYG_008-9a>¶
　　　游女　　　　　　　　　　蔣勝欲¶
學唱新腔鞦韆架上釵股敲雙栁雨花風翠鬆裙褶紅¶
膩鞋幇　歸來門掩銀缸淡月裏踈鐘漸撞嬌欲人扶¶
醉嫌人問斜倚樓窻¶
　　　有談舊倡潘氏　　　　　　前人¶
小飲微吟殘燈斷雨靜户幽窻幾度花開幾畨花謝又¶
到昏黄　潘娘不是潘郎料應也霜粘鬢傍鸚鵡䦨空¶
鴛鴦壺破烟渺雲茫¶
<pb:KR4j0073_WYG_008-9b>¶
　　　七夕　　　　　　　　　　劉叔安¶
乾鵲收聲湿螢度影庭院秋香歩月移隂梳雲約翠人¶
在廽廊　醺醺宿酒殘粧待付與溫柔醉鄉卻扇藏嬌¶
牽衣索笑今夜差凉¶
　　二¶
酴醿過也酴醿過後無花堪折只有垂楊埀楊却作絮¶
驚行色　海棠半在如無又爭倩薔薇戀得除是東風¶
隨君歸問玉堂消息¶
<pb:KR4j0073_WYG_008-10a>¶
　　　　　　　　　　　　　　　謝無逸¶
香肩輕拍樽前忍聴一聲將息昨夜濃歡今宵别酒明¶
日行客　後囬來則須來便去也如何去得無限離情¶
無窮江水無邊山色¶
　　　　　　　　　　　　　　　朱希真¶
紅分翠别宿酒半醒征鞍將發樓外殘鐘帳前殘燭窻¶
邊殘月　想伊綉枕無眠記行客如今去也心下難𢬵¶
眼前難覔口頭難說¶
<pb:KR4j0073_WYG_008-10b>¶
　　二¶
任蹤怪迹誰料半老天涯為客帆展霜風船隨江月山¶
寒波碧　如今着處添愁怎忍看參西鴈北洛浦鶯花¶
伊川雲水如何歸得¶
　　　舉塲不利　　　　　　　　董參政(夷堅/志)¶
滿腹文章滿頭霜雪滿面埃塵直至如今别無收拾只¶
有清貧　功名已是因循懊恨張廵李廵幾箇明年幾¶
畨好運只是瞞人¶
<pb:KR4j0073_WYG_008-11a>¶
　　　徳夀宫觀花應制　　　　　張掄¶
栁色初濃餘寒似水纎雨如塵一陣東風縠紋微皺碧¶
沼鱗鱗　仙娥花月精神奏鳯筦鸞絃鬪新萬歳聲中¶
九霞盃内長醉芳春¶
　　和前　　　　　　　　　　　曽覿¶
桃靨紅勻梨腮粉薄鴛徑無塵鳯閣凌虚龍池澄碧芳¶
意鱗鱗　清時酒聖花神看内苑風光又新一部仙韶¶
九重鸞仗天上長春¶
<pb:KR4j0073_WYG_008-11b>¶
　　二¶
小宴清秋霎時見了雨散雲收栁絮輕柔梅花閒澹宫¶
院風流　空教夣遶青樓待說箇相思又休無奈情何¶
不來眼底常在心頭¶
　　　　　　　　　　　　　　　張元幹¶
海山浮碧細風絲雨新愁如織慵試春衫不禁宿酒天¶
涯寒食　歸期莫數芳辰誤幾度回廊夜色入户飛花¶
隔簾雙燕有誰知得¶
<pb:KR4j0073_WYG_008-12a>¶
　　　送梅坡　　　　　　　　　劉改之¶
泛菊盃深吹梅角逺同在京城聚散匆匆雲邊孤鴈水¶
上浮萍　教人怎不傷情屈指知心幾人後夜相思塵¶
隨馬足自逐舟行¶
　　　豐樂樓　　　　　　　　　趙汝愚¶
水月光中烟霞影裏湧出樓臺空外笙簫人間笑語人¶
在蓬萊　天香暗逐風囬正十里荷花盛開買箇小舟¶
山南逰遍山北歸來¶
<pb:KR4j0073_WYG_008-12b>¶
　　　七夕諸公祖席　　　　　　管鑑¶
澹雲微月又是一年新秋佳節天上懽期人間何事畨¶
成離别　清尊欲醉還歇怕飲散匆匆話别若是經年¶
得囬相見甘心愁絶¶
　　　　　　　　　　　　　　　盧炳¶
蘭蕙心情海棠韻度楊栁腰肢歩穏金蓮手纎春筍膚¶
似凝脂　歌聲舞態都宜𢬵着箇堅心共伊無奈相思¶
帶圍寛盡說與教知¶
<pb:KR4j0073_WYG_008-13a>¶
　　　元正　　　　　　　　　　呉雲堅¶
綵杖鞭春鵝毛飛管斗柄囬寅拂面東風雖然料峭畢¶
竟寒輕　戴花折栁心情怎捱得元宵放燈不是今朝¶
有些殘雪先去踏青¶
　　　　　　　　　　　　　　　張鎡¶
天逺山圍龍蟠澹靄虎踞斜暉幾度功名幾畨成敗渾¶
似鷗飛　樓臺一望凄迷筭到底空争是非今夜潮生¶
明朝風順且送船歸¶
<pb:KR4j0073_WYG_008-13b>¶
　　　岳陽樓　　　　　　　　　戴式之¶
神劔飛吟洞庭青草秋水深深萬頃波光岳陽樓上一¶
快披襟　不須携酒登臨問有酒何人共斟變盡人間¶
君山一㸃自古如今¶
　　　梅　　　　　　　　　　　朱淑真¶
玉骨氷肌為誰偏好特地相宜一味風流廣平休賦和¶
靖無詩　倚窻睡起春遲困無力菱花笑窺嚼蕋吹香¶
眉心㸃處鬂畔插時¶
<pb:KR4j0073_WYG_008-14a>¶
　　二¶
茅舍踈籬半飄殘雪斜卧枝低可便相宜烟藏脩竹月¶
在寒溪　亭亭佇立多時拚瘦損無妨為伊誰賦才情¶
畵成幽思冩入新詩¶
　　三¶
月墜霜飛隔窓踈影徹見横枝不道寒香解隨羌管吹¶
到屏幃　箇中風味誰知睡乍起烏雲任欹嚼蕋揺英¶
淺顰輕笑酒半醒時¶
<pb:KR4j0073_WYG_008-14b>¶
　　　蜀州王守門下客遇紅梅花作祟贈此¶
依稀曉星明㓕白露㸃蒼苔敗葉斷址頺垣荒烟衰草¶
漢家宫闕　咸陽道上行客又依舊利名深切改換容¶
顔銷磨今古壠頭殘月(古今/詞話)¶
　　胡搗練　　　　　　　　　　　晏幾道¶
小春花信雪中來壠上小梅先拆今歲東君消息還自¶
南枝得　素衣洗盡九天香玉酒添成國色一自故園¶
踈隔腸斷長相憶¶
<pb:KR4j0073_WYG_008-15a>¶
　　二¶
夜來江上見寒梅自逞芳妍標格為甚東風先折分付¶
春消息　羙人釵上玉樽前朶朶穠香堪惜誰把彩毫¶
描得免恁輕抛擲¶
　　　霅上送唐彦猷　　　　　　張子野¶
使君少醉離亭酒酒醒離愁轉有紫禁時虚右清霅留¶
難久　一聲歌掩雙羅袖日落汀花春後猶有東城烟¶
栁青蔭長依舊¶
<pb:KR4j0073_WYG_008-15b>¶
　　鹽角兒　　　　　　　　　　晁無咎¶
初開似雪勝開似雪花中竒艶香非在蕊香非在蕚骨¶
中香徹　占溪風留溪月堪羞損山桃如血直饒更踈¶
淡終有一般清别¶
　　撼庭秋　　　　　　　　　　晏同叔¶
别來音信千里恨此情難寄碧紗秋月梧桐夜雨幾回¶
無寐　樓髙目斷天遥雲黯只堪憔悴念蘭堂紅燭心¶
長焰短向人垂淚¶
<pb:KR4j0073_WYG_008-16a>¶
　　賀聖朝　　　　　　　　　　葉道卿¶
滿斟緑醑留君住莫匆匆歸去三分春色二分愁悶一¶
分風雨　花開花謝都來幾日且髙歌休訴知他來歲¶
牡丹時候相逢何處¶
　　　　　　　　　　　　　　　趙徳莊¶
河陽桃李開無數待乗春歸去小園幾片忽驚飛恨主¶
人難駐　雛鶯乳燕悲悲語道留君不住願君送處作¶
東風與羣芳為主¶
<pb:KR4j0073_WYG_008-16b>¶
　　　　　　　　　　　　　　　馮延巳¶
金絲帳煖牙床穏懐香方寸輕顰輕笑汗珠微透栁沾¶
花潤　雲鬟斜墜春應未已不勝嬌困半欹犀枕亂纒¶
珠被轉羞人問¶
　　　　　　　　　　　　　　　趙鼎¶
斷霞收盡黄昏雨滳梧桐踈樹簾櫳不捲夜沉沉鎻一¶
庭風露　天涯人逺深期夣悄苦長宵難度知他窓外¶
促織兒有許多言語¶
<pb:KR4j0073_WYG_008-17a>¶
　　喜團圓　　　　　　　　　　晏叔原¶
危樓靜鎻窓中逺岫門外垂楊珠簾不禁春風度解偷¶
送餘香　眠思夣想不如雙燕得到蘭房别來只是憑¶
髙淚眼感舊離腸¶
　　與團圓¶
鮫綃霧縠沒多重數𦂳礙偷憐孜孜覷着筭前生只結¶
得眼因縁　眼是心媒心為情本裡外勾連天還有意¶
不違人願與箇團圓¶
<pb:KR4j0073_WYG_008-17b>¶
　　二¶
輕攅碎玉玲瓏竹外脫去繁華殢東君先㸃破壓羣花¶
　瘦影生香黄昏月舘清淺溪沙仙標淡竚偏宜么鳯¶
肯帶棲鴉¶
　　洛陽春　　　　　　　　　　歐陽永叔¶
紅紗未曉黄鸝語蕙爐銷蘭炷錦屏羅幕䕶春寒昨夜¶
三更雨　綉簾閒倚吹輕絮歛眉山無緒看花拭淚向¶
歸鴻問來處逢郎否¶
<pb:KR4j0073_WYG_008-18a>¶
　　極相思　　　　　　　　　　　宋宗室夫人¶
桞烟霽色方融花露遍金莖鞦韆院落海棠漸老才過¶
清明　嫩玉腕托香脂臉相傅粉更與誰情秋波綻處¶
相思淚迸天沮深誠(墨客/揮犀)¶
　　二¶
拂墻花影飄紅微月辨簾櫳香風滿䄂金蓮印歩狹徑¶
迎逢　笑靨乍開還歛翠正花時却恁西東别房初睡¶
斜門未鎻且更從容¶
<pb:KR4j0073_WYG_008-18b>¶
　　　　　　　　　　　　　　　　陸務觀¶
江頭疎雨輕煙寒食落花天翻紅墜素殘霞暗錦一叚¶
凄然　惆悵東君堪恨處也不念冷落樽前那堪更看¶
漫空相趂桞絮榆錢¶
　　憶漢月　　　　　　　　　　　歐陽永叔¶
紅艶幾枝輕裊新被東風開了倚烟啼露為誰嬌故惹蝶¶
憐蜂惱　多情遊賞處留戀向綠叢千繞酒䦨歡罷不¶
成歸腸斷月斜春老¶
<pb:KR4j0073_WYG_008-19a>¶
　　醉鄉春(謫蕂/州作)　　　　　　　　秦少游(冷齋/夜話)¶
喚起一聲人悄衾冷夢寒霜曉瘴雨過海棠開春色又¶
添多少　社甕釀成微笑半破癭瓢共&KR0034;(夭/)覺顛倒急¶
投床醉鄉廣大人間小¶
　(少㳺在黄州飲於海棠橋橋南北多海棠有老書家/海棠叢開少㳺醉臥於此明日題此於柱)¶
　　河瀆神　　　　　　　　　　温庭筠¶
河上望叢祠廟前春雨來時楚山無限鳥飛遲蘭棹空¶
傷别離　何處杜鵑啼不歇艶紅開盡如血蝉鬢羙人¶
<pb:KR4j0073_WYG_008-19b>¶
愁絶百花芳草佳節¶
　¶
　¶
　¶
　¶
　¶
　¶
　花草稡編巻八¶
