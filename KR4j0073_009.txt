# -*- mode: mandoku-view; -*-
#+TITLE: 花草稡編
#+DATE: 2015-08-25 00:49:45.702393
#+PROPERTY: ID KR4j0073
#+PROPERTY: BASEEDITION WYG    
#+PROPERTY: JUAN 卷九 
<pb:KR4j0073_WYG_009-1a>¶
欽定四庫全書¶
　花草稡編巻九¶
　　　　　　　　　　　　明　陳耀文　輯¶
　小令¶
　　少年遊　　　　　　　　　　晏同叔¶
重陽過後西風漸𦂳庭樹葉紛紛朱欄向曉芙蓉妖艶¶
特地鬭芳新　霜前月下斜紅淡蘂明媚欲囬春莫將¶
瓊萼等閒分留贈意中人¶
<pb:KR4j0073_WYG_009-1b>¶
　　二¶
霜華滿樹蘭彫蕙慘秋艶入芙蓉臙脂嫩臉金黄輕蘂¶
猶自怨西風　前歡徃事當歌對酒無限到心中更慿¶
朱檻憶芳容腸斷一枝紅¶
　　三¶
芙蓉花發去年枝雙燕欲歸飛蘭堂風軟金爐香暖新¶
曲動簾帷　家人拜上千春壽深意滿瓊巵緑鬢朱顔¶
道家裝束長似少年時¶
<pb:KR4j0073_WYG_009-2a>¶
　　四¶
謝家庭檻曉無塵芳晏祝良辰風流妙舞櫻桃清唱依¶
約駐行雲　榴花一盞濃香滿為壽百千春歲歲年年¶
共歡同樂喜慶與時新¶
　　　　　　　　　　　　　　　晏叔原¶
緑勻欄畔黄昏淡月攜手對殘紅紗窻影裡䑃朧春¶
睡繁杏小屏風　須愁别後天高海闊何處更相逄幸¶
有花前一盃芳酒歡計莫怱怱(歡作/歸)¶
<pb:KR4j0073_WYG_009-2b>¶
　　二¶
西溪丹杏波前媚臉珠露與深勻南橋翠栁烟中愁黛¶
絲雨惱嬌顰　當年此處聞歌殢酒曾對可憐人今夜¶
相思水長山逺閒卧送殘春¶
　　三¶
離多最是東西流水終解兩相逄淺情縱似行雲無定¶
猶到夢魂中　可憐人意薄於雲水佳㑹更難重細想¶
從來斷腸多處不與這番同¶
<pb:KR4j0073_WYG_009-3a>¶
　　四¶
西樓别後風高露泠無奈月分明飛鴻影裡搗衣砧外¶
總是玉關情　王孫此際山重水逺何處賦西征金閨¶
魂夢枉丁寧尋盡短長亭¶
　　五¶
雕梁燕去裁詩寄逺庭院舊風流黄花醉了碧梧題罷¶
閒卧對高秋　繁雲破後分明素月涼影掛金鈎有人¶
凝盼倚西樓新樣兩眉愁¶
<pb:KR4j0073_WYG_009-3b>¶
　　　　　　　　　　　　　　　歐陽永叔¶
去年秋晚此園中攜手翫芳叢拈花嗅蘂惱烟撩霧拚¶
醉倚西風　今年重對芳叢處追徃事又成空敲遍闌¶
干向人無語惆悵滿枝紅¶
　　　閨怨　　　　　　　　　　栁耆卿¶
日高花榭嬾梳頭無語倚粧樓脩眉歛黛逺山横翠相¶
對結春愁　王孫走馬長楸陌貪迷戀少年遊似恁疎¶
狂費人拘管爭似不風流¶
<pb:KR4j0073_WYG_009-4a>¶
　　　游宴¶
長安古道馬遲遲髙栁亂蟬嘶夕陽島外秋風原上目¶
斷四天垂　歸雲一去無蹤跡何處是前期狎興生疎¶
酒徒蕭索不似去年時¶
　　　秋思¶
參差烟樹霸陵橋風物盡前朝衰楊古栁幾經攀折憔¶
悴楚宫腰　夕陽閒淡秋光老離思滿蘅臯一曲陽關¶
斷腸聲盡獨自上蘭橈¶
<pb:KR4j0073_WYG_009-4b>¶
　　　美人¶
層波㶑灔逺山横一笑一傾城酒容紅嫩歌喉清麗百¶
媚坐中生　牆頭馬上初相見不準擬恁多情昨夜更¶
闌洞房深處特地快逄迎¶
　　　相思¶
簾垂深院冷蕭蕭花外漏聲遙青燈未滅紅窻閒卧逺¶
夢去迢迢　薄情謾有歸消息鴛鴦被半香銷試問伊¶
家阿誰心緒禁得恁無聊¶
<pb:KR4j0073_WYG_009-5a>¶
　　　又¶
一生贏得是凄凉追前事暗心傷好天良夜深屏香被¶
爭忍便相忘　王孫動是經年去貪迷戀有何長萬種¶
千般把伊情分顛倒儘猜量¶
　　　　　　　　　　　　　　　蘇東坡¶
去年相送餘杭門外飛雪似楊花今年春盡楊花似雪¶
猶不見還家　對酒捲簾邀明月風露透窻紗恰佀姮¶
娥為憐雙燕明照畫梁斜¶
<pb:KR4j0073_WYG_009-5b>¶
　　　　　　　　　　　　　　　周美成¶
并刀如水呉鹽勝雪纖手破新橙錦幄初温獸烟不斷¶
相對坐調笙　低聲問向誰行宿城上已三更馬滑霜¶
濃不如休去直是少人行¶
　　二¶
朝雲漠漠散輕絲樓閣淡春姿栁泣花啼九街泥重門¶
外燕飛遲　而今麗日明金屋春色在桃枝不似當時¶
小樓衝雨幽恨兩人知¶
<pb:KR4j0073_WYG_009-6a>¶
　　三¶
簷牙縹緲小紅樓涼月掛銀鈎聒席笙歌透簾燈火風¶
景似揚州　當時面色欺春雪曽伴美人遊今日重來¶
更無人問獨自倚欄愁¶
　　　曉行　　　　　　　　　　林少瞻¶
霽霞散曉月猶明疎木掛殘星山逕人稀翠蘿深處啼¶
鳥兩三聲　霜華重逼雲裘泠心共馬啼輕十里青山¶
一溪流水都做許多情¶
<pb:KR4j0073_WYG_009-6b>¶
　　　井桃　　　　　　　　　　張子野¶
碎霞浮動曉朦朧春意與花通銀瓶素綆玉泉金甃真¶
色浸朝紅　花枝人面難常見青子小叢叢韶華長在¶
明年依舊相與笑東風¶
　　　　　　　　　　　　　　　杜壽域¶
小軒深院是秋時風葉墮高枝疎簾靜永薄帷清夜暑¶
退覺寒微　凄凉天氣離愁意音信杳難期多情成病¶
不須醫更憔悴轉尋思¶
<pb:KR4j0073_WYG_009-7a>¶
　　二¶
小樓歸燕又黄昏寂寞鎖髙門輕風細雨惜花天氣相¶
次過春分　畫堂無緒初燃絳䗶羅帳掩餘薰多情不¶
解怨王孫任薄倖一從君¶
　　　　　　　　　　　　　　　杜壽域¶
雙螺未合雙蛾先歛家在碧雲西别母情懐隨郎滋味¶
桃葉渡江時　扁舟載了怱怱去今夜泊前溪楊栁津¶
頭梨花牆外心事兩人知¶
<pb:KR4j0073_WYG_009-7b>¶
　　長至　　　　　　　　　　　毛滂¶
逄山雪氣入疎簾羅幕曉寒添愛日騰波朝霞入戸一¶
線過氷簷　緑樽香嫩蒲萄暖滿酌破冬嚴庭下早梅¶
已含芳意春近瘦枝南¶
　　　　　　　　　　　　　　　天祝¶
弄晴微雨細絲絲山色淡無姿栁絮飛殘荼䕷開罷青¶
杏已團枝　闌干倚遍人何處愁聽語黄鸝寳瑟塵生¶
翠銷香減天逺雁書遲¶
<pb:KR4j0073_WYG_009-8a>¶
　　　　　　　　　　　　　　　趙君舉¶
曉山日薄半春隂煙暖栁拖金滿眼新晴歌聲樓影悠¶
蕩碧波心　閒亭客散人歸去疎雨濕羅襟樓閣濛濛¶
斷虹明處十里暮雲深¶
　　迎春樂　　　　　　　　　　晏同叔¶
長安紫陌春歸早軃垂楊染芳草被啼鶯語燕催清曉¶
正好夢頻驚覺　當此際青樓臨大道幽㑹處兩情多¶
少莫惜明珠百琲占取長年少¶
<pb:KR4j0073_WYG_009-8b>¶
　　　　　　　　　　　　　　　秦少遊¶
菖蒲葉葉知多少唯有箇蜂兒妙雨晴紅粉齊開了露¶
一㸃嬌黄小　早是晚來風力暴更春共斜陽俱老怎¶
得花香深處作箇蜂兒抱¶
　　　　　　　　　　　　　　　周美成¶
清池小圃開雲屋結春伴徃來熟憶年時縱酒盃行速¶
看月上歸禽宿　牆裏修篁森似束記名字曽刋新緑¶
見說别來長㳂翠蘚封寒玉¶
<pb:KR4j0073_WYG_009-9a>¶
　　二¶
人人花艶明春栁憶筵上偷攜手趂歌停舞罷來相就¶
醒醒箇無些酒　比目香囊新刺繡連隔座一時薰透¶
為甚月中歸長是他隨車後¶
　　思逺人　　　　　　　　　　晏叔原¶
紅葉黄花秋意晚千里念行客飛雲過盡歸鴻無信何¶
處寄書得　淚彈不盡臨窻滴就硯旋研墨漸冩到别¶
來此情深處紅牋為無色¶
<pb:KR4j0073_WYG_009-9b>¶
　　滿宫花　　　　　　　　　　張泌¶
花正芳樓似綺寂寞上陽宫裏鈿籠金鎖睡鴛鴦簾冷¶
露華珠翠　嬌艶輕盈香雪膩細雨黄鶯雙起東風惆¶
悵欲清明公子橋邊沉醉¶
　　　　　　　　　　　　　　　魏承班¶
雪霏霏風澟澟玉郎何處狂飲醉時想得縱風流羅帳¶
香幃鴛寢　春朝秋夜思君甚愁見繡屏孤枕少年何¶
事負初心淚滴縷金雙袵¶
<pb:KR4j0073_WYG_009-10a>¶
　　　　　　　　　　　　　　　尹鶚¶
月沉沉人悄悄一炷後庭香褭風流帝子不歸來滿地¶
禁花慵掃　離恨多相見少何處醉迷三島漏清宫樹¶
子規啼愁鎖碧窻春曉¶
　　瑤池燕　　　　　　　　　　侯鯖録¶
飛花成陣春心困寸寸别腸多少愁悶無人問偷啼自¶
揾殘粧粉　抱瑤琴尋出新韻玉纖趂南風未解幽愠¶
伭雲鬢眉峰歛暈嬌和恨¶
<pb:KR4j0073_WYG_009-10b>¶
　(東坡云琴曲有瑤池燕其詞不協而聲亦怨咽變/其詞作閨怨寄陳季常云此曲甚妙勿妄與人云)¶
　　思越人　　　　　　　　　　張泌¶
燕雙飛鶯百囀越波堤下長橋鬭鈿花筐金匼匝舞衣¶
羅薄纖腰　東風澹蕩慵無力黛眉愁聚春碧滿地落¶
花無消息月明腸斷空憶¶
　　　　　　　　　　　　　　　孫光憲¶
古臺平芳草逺館娃宫外春滿翠黛空留千載恨教人¶
何處相尋　綺羅無復當時事露花㸃滴香淚惆悵遙¶
<pb:KR4j0073_WYG_009-11a>¶
天横渌水鴛鴦對對飛起¶
　　二¶
渚蓮枯古樹老長洲廢苑蕭條想像玉人空處所月明¶
獨上溪橋　經春初敗秋風起紅蘭緑蕙愁死一片風¶
流傷心地魂銷目斷西子¶
　　　　　　　　　　　　　　　鹿䖍扆¶
翠屏欹銀燭背漏殘清夜迢迢雙帶繡窠盤錦薦淚侵¶
花暗香銷　珊瑚枕膩鴉鬟亂玉纖慵整雲散苦是適¶
<pb:KR4j0073_WYG_009-11b>¶
來新夢見離腸爭不千斷¶
　　玉團兒¶
鉛華淡紵新粧束風韻天然異俗彼此知多雖然初見¶
情分先熟　爐烟淡淡雲屏曲睡半醒生香透肉賴得¶
相逄若還虚過生世不足¶
　　　用周美成韻　　　　　　　盧炳¶
緑雲慢綰新梳束這標致諸餘不俗邂逅相逄情懐雅¶
合全似深熟　耳邊笑語論心曲把不定紅生臉肉若¶
<pb:KR4j0073_WYG_009-12a>¶
得同歡共伊諧老心事忒足¶
　　秋夜雨　　　　　　　　　　蔣㨗(竹山/詞)¶
黄雲水驛秋笳噎吹人雙鬢如雪愁多無奈處謾碎把¶
寒花輕撧　紅芳轉入香心裏夜漸深人語初歇此際¶
愁更别雁影落西窻斜月¶
　　入塞　　　　　　　　　　　程正伯¶
好思量正秋風半夜長奈銀缸一㸃耿耿背西窗衾又¶
涼枕又涼　露華凄凄月半牀照得人真箇斷腸窻前¶
<pb:KR4j0073_WYG_009-12b>¶
誰浸朩犀黄花也香夢也香¶
　　醉紅粧　　　　　　　　　　張子野¶
瓊林玉樹不相饒薄雲衣細栁腰一般粧樣百般嬌眉¶
眼秀總如描　東風搖草襍花飄無計上青條更送雙¶
歌郎且飲郎未醉有金貂¶
　　結帶巾　　　　　　　　　　中呉紀聞¶
頭巾帶誰理㑹三千貫賞錢新行條制不得向後長垂¶
與殊服相類　法甚嚴人盡畏硬縫闊大帶向前面繫¶
<pb:KR4j0073_WYG_009-13a>¶
和我大學先輩被人呼保義¶
　(宣和初有㫖令士人係結帶巾否則/違制論士人甚苦之當時有謔詞云)¶
　　探春令　　　　　　　　　　晏叔原¶
緑楊枝上曉鶯啼報融和天氣被數聲吹入紗窻裏又¶
驚起嬌娥睡　緑雲斜嚲金釵墜惹芳心如醉為少年¶
濕了鮫綃帕上都是相思淚¶
　　二¶
簾旌微動峭寒天氣龍池氷泮杏花笑吐香猶淺又還¶
<pb:KR4j0073_WYG_009-13b>¶
是春將半　清歌妙舞從頭按等芳時開宴記去年對¶
著東風曾不負鸎花願¶
　　　　　　　　　　　　　　　蔣㨗(竹山/詞)¶
玉窻蠅字記春寒滿茸絲紅處畫翠鴛雙展金蜩趐未¶
抵我愁痕膩　芳心一㸃天涯去絮濛濛遮住舊對花¶
彈玩纖瓊指為粉靨空彈淚¶
　　珍珠令　　　　　　　　　　張炎¶
桃花扇底歌聲杳愁多少便覺道花心閑了因甚不歸¶
<pb:KR4j0073_WYG_009-14a>¶
來甚歸來不早　滿院飛花休要掃待留與薄情知道¶
知道怕一似飛花和春都老¶
　　醉花隂(和江宣德/醉紅粧詞)　　　　　　沈㑹宗¶
微含清露真珠滴怯曉寒脈脈秉燭倚雕欄今日尊前¶
盡是多情客　從來應與春相得有動人標格半笑倚¶
春風醉臉生紅不是胭脂色¶
　　　梅　　　　　　　　　　　舒信道¶
月幌風簾香一陣正千山雲盡冷對酒尊傍無語含情¶
<pb:KR4j0073_WYG_009-14b>¶
别是江南信　壽陽粧罷人微困更玉釵斜襯擬揷一¶
枝歸只恐風流羞上潘郎鬢¶
　　　送陸宣徳¶
粉輕一捻和香聚教露華休妬今日在尊前只為情多¶
脈脈都無語　西湖雪過難留住指廣寒歸去去後又¶
明年人在江南夢到花開處¶
　　　九日　　　　　　　　　　李易安¶
薄霧濃雲愁永晝瑞腦噴金獸時節又重陽寳枕紗㡡¶
<pb:KR4j0073_WYG_009-15a>¶
半夜秋初透　東籬把酒黄昏後有暗香盈䄂莫道不¶
銷魂簾捲西風人似黄花痩¶
　　菊花新(風情/)　　　　　　　　栁耆卿¶
欲掩香幃論繾綣先歛雙蛾愁夜短催促少年郎先去¶
睡鴛衾圖暖　須臾放了殘針線脫羅裳恣情無限留¶
取帳前燈時時待看伊嬌面¶
　　　　　　　　　　　　　　　張子野¶
墮髻慵粧來日暮家在栁橋堤下住衣緩絳綃垂瓊樹¶
<pb:KR4j0073_WYG_009-15b>¶
裊一枝紅霧　院深池靜花相妬粉牆低樂聲時度長¶
恐舞筵空輕化作綵雲飛去¶
　　　　　　　　　　　　　　　杜壽域¶
怎奈花殘又鶯老檻裏青梅數枝小新荷長池沼當晴¶
晝燕子聲鬧　亭欄花綻顔色好風雨催催等閒開了¶
酒醒暗思量無箇事甚剛煩惱¶
　　望江東　　　　　　　　　　黄魯直¶
江水西頭隔烟樹望不見江東路思量只有夢來去更¶
<pb:KR4j0073_WYG_009-16a>¶
不怕江闌住　燈前冩了書無數算没箇人傳與直饒¶
尋得雁分付又還是秋將暮¶
　　青門引　　　　　　　　　　張子野(天機/餘錦)¶
乍暖還輕冷風雨晩來方定庭軒寂寞近清明殘花中¶
酒又是去年病　樓頭畫角風吹醒入夜重門靜那堪¶
更被明月隔牆送過鞦韆影¶
　　望漢月　　　　　　　　　　晏同叔¶
千縷萬條堪結占斷好風良月謝娘春晩先多愁更撩¶
<pb:KR4j0073_WYG_009-16b>¶
亂絮飛如雪　短亭相送處長憶得醉中攀折年年歲¶
歲好時節怎奈向有人離别¶
　　　　　　　　　　　　　　　栁耆卿¶
明月明月明月何事作圓還缺恰如年少洞房人歡㑹¶
依前離别　小樓凭檻處正是去年時節千里清光又¶
依舊奈夜永厭厭人絶¶
　　菊　　　　　　　　　　　　李和文(能改齋/謾録)¶
黄菊一叢臨砌顆顆露珠粧綴獨教冷落向秋天恨東君¶
<pb:KR4j0073_WYG_009-17a>¶
不曽留意　雕欄新雨霽緑蘚上亂鋪金蕋此花開後¶
更無花願愛惜莫同桃李¶
　　憶餘杭(掃市舞/詞賦)　　　　　　　潘逍遙(湘山/野録)¶
長憶西湖湖水上盡日凭闌樓上望三三兩兩釣魚舟¶
島嶼正清秋　笛聲依約蘆花裏白鳥成行忽驚起别¶
來閒想整綸竿思入水雲寒¶
　(古今詞話云石曼卿見此詞使畫工綵繪之作小景/圖湘山云錢希白愛之自書玉堂屏風  潘閬字逍)¶
　(遙狂放不羈坐盧多遜黨亡命乃變姓名僧服入中/條山後㑹赦以四門助教召之閬乃自歸送信州安)¶
<pb:KR4j0073_WYG_009-17b>¶
　(置仍不懲艾復為掃市舞詞曰出砒霜價錢可贏得/撥灰兼弄火暢殺我以此為士人不齒放棄終身)¶
　　南柯子(一名風蝶/令望秦川)　　　　　　毛熈震¶
逺山愁黛碧横波慢臉明膩香紅玉茜羅輕深院晚堂¶
人靜理銀箏　鬢動行雲影裙遮㸃屐聲嬌羞愛問曲¶
中名楊栁杏花時節幾多情¶
　　二¶
惹恨還添恨牽腸即斷腸凝情不語一枝芳獨映晝簾¶
閒立繡衣香　暗想為雲女應憐傅粉郎晩來輕步出¶
<pb:KR4j0073_WYG_009-18a>¶
閨房髻慢釵横無力縱猖狂¶
　　　　　　　　　　　　　　　永叔¶
鳯髻金泥帶龍紋玉掌梳走來窻下笑相扶愛道畫眉¶
深淺入時無　弄筆偎人久描花試手初等閒妨了繡¶
工夫笑問雙鴛鴦字怎生書¶
　　　寄意侍妾榴花　　　　　　東坡¶
紫陌尋春去紅塵拂面來無人不道看花囬惟見石榴¶
新蕋一枝開　氷簟堆雲髻金尊灔玉醅緑隂青子莫¶
<pb:KR4j0073_WYG_009-18b>¶
相催留取紅巾千㸃照池臺¶
　　　舞妓¶
雲鬢裁新緑霞衣曳曉紅待歌凝立翠筵中一朶彩雲¶
何事下巫峯　趂拍鸞飛鏡囘身燕漾空莫翻紅袖過¶
簾櫳怕被楊花勾引嫁東風¶
　　　端午¶
山與歌眉㶑波同翠眼流遊人都上十三樓不羨竹西¶
歌吹古揚州　菰黍連昌歜瓊彞倒玉舟誰家水調唱¶
<pb:KR4j0073_WYG_009-19a>¶
歌頭聲遶碧山飛去晩雲留¶
　　　　　　　　　　　　　　　秦少游¶
愁鬢香雲墜嬌眸水玉裁月幈風幌為誰開天外不知¶
音耗百般猜　玉露沾庭砌金風動琯灰相看有似夢¶
初囘只恐又抛人去幾時來¶
　　二¶
香墨彎彎畫燕脂淡淡勻揉藍衫子杏黄裙獨倚玉闌¶
無語㸃檀唇　人去空流水花飛半掩門亂山何處覔¶
<pb:KR4j0073_WYG_009-19b>¶
行雲又是一鈎新月照黄昏¶
　　　贈陶心兒¶
玉漏迢迢盡銀潢淡淡横夢囘宿酒未全醒已被鄰雞¶
催起怕天明　臂上粧猶在襟間淚尚盈水邊燈火漸¶
人行天外一鈎殘月帶三星(末句蓋/心字也)¶
　　　贈東坡侍妾朝雲¶
靄靄凝春態溶溶媚曉光何期容易下巫陽祗恐使君¶
前世是襄王　暫為清歌駐還因暮雨忙瞥然歸去斷¶
<pb:KR4j0073_WYG_009-20a>¶
人腸空使蘭臺公子賦高唐(靄靄詞話作洩洩/使君雌黄作翰林)¶
　　　又¶
夕露霑芳草斜陽帶逺村幾聲殘角起譙音撩亂栖鵶¶
飛舞鬧黄昏　天共高城逺香餘繡被温客程常是可¶
銷魂怎向人心頭横著箇人人¶
　　　又¶
樓迥迷雲日溪深漲曉沙年來憔悴費鉛華樓上一天¶
春思浩無涯　羅帶寛腰素真珠溜臉霞海棠開盡栁¶
<pb:KR4j0073_WYG_009-20b>¶
飛花薄倖只知游蕩不思家¶
　　　别思　　　　　　　　　　賀方囘¶
斗酒才供淚扁舟只載愁畫橋青栁小朱樓猶記出城¶
車馬為遲留　有恨花空委無情水自流河陽新鬢儘¶
禁秋蕭散楚雲巫雨此生休¶
　　　春夜　　　　　　　　　　謝無逸¶
雨洗溪光淨風掀栁帶斜畫樓朱戸玉人家簾外一眉¶
新月浸梨花　金鴨香凝袖銅荷燭映紗鳯盤宫錦小¶
<pb:KR4j0073_WYG_009-21a>¶
屏遮夜靜寒生春筍理琵琶¶
　　　　　　　　　　　　　　　僧仲殊¶
十里青山逺潮平路帶沙數聲啼鳥怨年華又是凄涼¶
時候在天涯　白露收殘月清風散曉霞緑楊堤畔鬧¶
荷花記得年時沽酒那人家¶
　　　塔院層閣　　　　　　　　陳去非¶
矯矯千年鶴茫茫萬里風欄干三面看秋空背挿浮屠¶
千尺泠烟中　林塢村村暗溪流處處通此間何似玉¶
<pb:KR4j0073_WYG_009-21b>¶
霄峰遙望蓬萊依約晩雲東¶
　　　春景　　　　　　　　　　田不伐¶
夢怕愁時斷春從醉裡囘凄涼懐抱向誰開些子清明¶
時候被鶯催　栁外都成絮欄邊半是苔多情簾燕獨¶
徘徊依舊滿身花雨又歸來¶
　　　春思¶
團玉梅梢重香羅芰扇低簾風不動蝶交飛一樣緑隂¶
庭院鎖斜暉　對月懐歌扇因風念舞衣何須惆悵惜¶
<pb:KR4j0073_WYG_009-22a>¶
芳菲𢬵却一年憔悴待春歸¶
　　　　　　　　　　　　　　　向伯恭¶
梁苑千花亂隋堤一水長眼前風物總悲涼何況眉頭¶
心上不相忘　因夢聊攜手慿詩續斷腸已驚蝴蝶過¶
東牆更被風吹鴻鴈不成行¶
　　　　　　　　　　　　　　　石次仲¶
鳯髻斜分翠鴛鞋小砑紅東君著意綺羅叢最好一枝¶
特地怨東風　懊恨無情語嬌羞忍笑容相看疑是夢¶
<pb:KR4j0073_WYG_009-22b>¶
魂中怕逐飛雲歸去斷行蹤¶
　　二¶
疇昔飛鸞侣而今斷鴈行西風嶺外下斜陽無賴一鈎¶
新月挂人腸　雙泪沾襟袖孤燈對客床枕餘衾剰只¶
殘香别得嬌癡不睡也思量¶
　　三¶
春淺梅紅小山寒嵐翠薄斜風吹雨入簾幕夢覺南樓¶
嗚咽數聲角　歌酒工夫懶别離情緒惡舞衫寛盡不¶
<pb:KR4j0073_WYG_009-23a>¶
堪著若比那囘相見更消削¶
　　四¶
亂絮飄晴雪殘花綉地衣西園歌舞驟然稀只有多情¶
蝴蝶作團飛　舊事深琴怨新愁減帶圍倚樓凝望更¶
依依怕見一天風雨捲春歸¶
　　　早春感懐　　　　　　　　程正伯¶
栁弱眠初醒梅殘舞尚癡春隂將冷傍簾幃又是東風¶
和恨向人歸　樂事燈前記愁腸酒後知老來無計遣¶
<pb:KR4j0073_WYG_009-23b>¶
芳時只有閒情隨分品花枝¶
　　二¶
竹粉翻新籜荷花拭靚粧斷雲侵晚度横塘小扇斜釵¶
依約傍牙床　蘸蜜分紅荔傾筒㵼碧香醉時風雨醒¶
時涼明月多情依舊過西廂¶
　　　　　　　　　　　　　　　李蕭逺¶
嫋嫋秋風起蕭蕭敗葉聲岳陽樓上聽哀箏樓下凄涼¶
江月為誰明　霧雨沉雲夢煙波渺洞庭可憐無處問¶
<pb:KR4j0073_WYG_009-24a>¶
湘靈只有無情江水遶孤城¶
　　　　　　　　　　　　　　　頥堂詞¶
命嘯無人嘯含嬌何處嬌江南烟水太迢迢璧月瓊樓¶
空想夜和朝　目斷腸隨斷魂消骨更銷瑣窻風雨不¶
相饒猶似西湖一枕聽寒潮¶
　　　新月　　　　　　　　　　洪叔璵¶
栁浪搖清沼荷風度晩簷碧天如水印新蟾一罅清光¶
斜露玉纖纖　寳鏡微開匣金鈎未押簷西樓今夜有¶
<pb:KR4j0073_WYG_009-24b>¶
人忺應傍粧臺低照畫眉尖¶
　　　　　　　　　　　　　　　周紫芝¶
霧帳蘭衾暖薰爐寳篆濃眼波猶帶睡朦朧卧聽曉來¶
雙燕語春風　螺淺歡餘黛霞銷枕處紅斷雲飛雨怕¶
怱怱欲去且留情緒兩忡忡¶
　　　方錢塘出侍兒¶
蟬薄輕梳鬢螺香淺畫眉西湖人道似西施人似西施¶
濃淡更相宜　畫燭催歌板飛花上舞衣殷勤猶勸玉¶
<pb:KR4j0073_WYG_009-25a>¶
東西不道使君腸斷已多時¶
　　　　　　　　　　　　　　　楊時可¶
怨草迷南浦愁花傍短亭有情歌酒莫催行看取無情¶
花草也關情　舊日臨岐曲而今忍淚聽淮山何在暮¶
雲凝待倩春風吹夢過江城¶
　　　　　　　　　　　　　　　李易安¶
天上星河轉人間簾幕垂涼生枕簟淚痕滋起解羅衣¶
聊問夜何其　翠貼蓮蓬小金銷藕葉稀舊時天氣舊¶
<pb:KR4j0073_WYG_009-25b>¶
時衣只有情懐不似舊家時¶
　　　　　　　　　　　　　　　曾覿¶
壁月窺紅粉金蓮映綵山東風絲管滿長安移下十洲¶
三島在人間　兩兩人初散厭厭夜向闌倦粧殘醉怯¶
輕寒手撚玉梅無緒倚闌干¶
　　　　　　　　　　　　　　　吕居仁¶
驛路侵斜月溪橋度曉霜短籬殘菊一枝黄正是亂山¶
深處過重陽　旅枕元無夢寒更毎自長只言江左好¶
<pb:KR4j0073_WYG_009-26a>¶
風光不道中原歸思轉凄涼¶
　　　丁酉清明　　　　　　　　黄叔暘¶
天上傳新火人間試裌衣定巢新燕覔香泥不為綉簾¶
朱戸說相思　側㡌吹飛絮慿欄送落暉粉痕銷淡錦¶
書稀怕見山南山北子規啼¶
　　　　　　　　　　　　　　　嚴仁¶
栁陌通雲徑瓊梳啓翠樓桃花紙薄漬氷油記得年時¶
詩句為君留　曉緑千層出春紅一半休門前溪水泛¶
<pb:KR4j0073_WYG_009-26b>¶
花流流到西州猶是故家愁¶
　　　　　　　　　　　　　　　蘇十能¶
江水粼粼碧雲山疊疊竒平生心事一鈎絲便是壺中¶
日月更何疑　文叔今方貴君房素自癡洛陽塵土涴¶
人衣爭似歸來雙足踏漣漪¶
　　　　　　　　　　　　　　　曾舜卿¶
桐葉涼生夜藕花香滿時幾多離思有誰知遙望盈盈¶
一水抵天涯　雨洒征衣淚月顰分鏡眉相逄又是隔¶
<pb:KR4j0073_WYG_009-27a>¶
年期不似畫橋歸燕解于飛¶
　　天下樂　　　　　　　　　　楊無咎¶
雪後雨兒雨後雪鎮日價長不歇今畨為寒忒太初和¶
天地也來厮鼈　睡不着身心自暗攧况味憑誰説枕¶
衾冷得渾似鐵秪心頭些箇熱¶
　(又一闋尾句云更闌夜永/獨自坐偕影兒厮伴著)¶
　　夢仙郎(寄/越)　　　　　　　　　張子野¶
江東蘇小夭斜窈窕都不勝綵鸞嬌妙春艶上新粧肌¶
<pb:KR4j0073_WYG_009-27b>¶
肉過人香　佳樹隂隂池院華燈綉幔花月好豈能長¶
見離聚此生縁何計問高天¶
　　紅窻聽　　　　　　　　　　晏同叔¶
淡薄梳粧輕結束天意與臉紅眉緑斷環書素傳情久¶
許雙飛同宿　一向無端分比目誰知道風前月底相¶
看未足此心終擬覔鸞絃重續¶
　　二¶
記得香閨臨别語彼此有萬重心訴淡雲輕靄知多少¶
<pb:KR4j0073_WYG_009-28a>¶
隔桃源無處　夢覺相思天欲曙依前是銀屏畫燭宵¶
長歲暮此時何計託鴛鸞飛去¶
　　上林春　　　　　　　　　　東堂¶
蝴蝶初翻簾綉萬玉女齊同舞袖落花飛絮濛濛長憶¶
著灞橋别後　濃香斗帳自永漏任滿地月深雲厚夜¶
寒不近流蘇秪憐他後庭梅瘦¶
　　望逺行　　　　　　　　　　李珣¶
春日遲遲思寂寥行客關山路遙瓊窻時聽語鸎嬌栁¶
<pb:KR4j0073_WYG_009-28b>¶
絲牽恨一條條　休暈繡罷吹簫貌逐花暗凋同心猶¶
結舊裙腰忍辜風月度良宵¶
　　二¶
露滴幽庭葉落時愁聚蕭娘栁眉玉郎一去負佳期水¶
雲迢遞冩書遲　屏半掩枕斜欹蠟淚無言對垂吟蛩¶
斷續漏頻移入窻明月鑒空帷¶
　　三¶
遶砌花光錦綉明朱扉鎮日長扃夜寒不去夢難成爐¶
<pb:KR4j0073_WYG_009-29a>¶
香煙冷自亭亭　殘月秣陵砧不傳消息但傳情黄金¶
窻下忽然驚征人歸日二毛生¶
　　紅羅襖　　　　　　　　　　周美成¶
畫燭尋歡去羸馬載愁歸念取酒東壚樽罍雖近採花¶
南浦蜂蝶須知　自分袂天闊鴻稀空懐夢約心期楚¶
客憶江蘺算宋玉未必為秋悲¶
　　恨歡遲　　　　　　　　　　張尚書¶
淡薄情懐淺綴胭脂獨占江梅最好是嚴凝苦寒天氣¶
<pb:KR4j0073_WYG_009-29b>¶
却是開時　也不許桃杏鬬妍媸也不許雪霜相欺又¶
只恐誰家一聲羌笛落盡南枝¶
　　恨來遲　　　　　　　　　　頥堂詞¶
栁暗汀洲最春深處小宴初開似泛宅浮家水平風軟¶
咫尺蓬萊　更勸君吸盡紫霞盃醉看鸞鳯徘徊正洞¶
裏桃花盈盈一笑依舊憐才¶
　　雨中花　　　　　　　　　　程正伯¶
聞說海棠開盡了怎生得夜來一笑顰緑枝頭落紅㸃¶
<pb:KR4j0073_WYG_009-30a>¶
裡問有愁多少　小院閉門春悄悄禁不得痩腰如嫋¶
荳蔻濃時酴醿香處試把菱花照¶
　　二¶
巻地芳春都過了花不語人含笑花與人期人憐花病¶
痩似人多少　聞道重門深悄悄愁不盡露啼烟嫋斷¶
得相思除非明月不把花枝照¶
　　　　　　　　　　　　　　　永叔¶
千古都門行路能使離歌聲苦送盡行人花殘春晩又¶
<pb:KR4j0073_WYG_009-30b>¶
到東君去　醉藉落花吹暖絮多少曲堤芳樹且攜手¶
留連良辰美景留作相思處¶
　　　　　　　　　　　　　　　王逐客¶
百尺清泉聲陸續映瀟洒碧梧翠竹面千步迴廊重重¶
簾幙小枕欹寒玉　試展鮫綃看畫軸見一片瀟湘凝¶
緑待玉漏穿花銀河垂地月上欄杆曲¶
　　　　　　　　　　　　　　　楊補之¶
自是雲濕雨潤消不解佯嗔偷悶傾坐精神故人情性¶
<pb:KR4j0073_WYG_009-31a>¶
眉際春生暈　語帶京華清更韻聽婭姹鶯喉嬌稔别¶
後相思心頭欲見覔箇燈花信¶
　　二¶
巳是花魁栁冠更絶唱不容同伴畫鼓低敲紅牙隨應¶
著箇人勾喚　漫引鶯喉千樣轉聽過處幾多嬌怨換¶
羽移宫偷聲減字不怕人腸斷¶
　　　　　　　　　　　　　　　晏同叔¶
剪翠粧紅欲就折得清香滿袖一對鴛鴦睡未足葉下¶
<pb:KR4j0073_WYG_009-31b>¶
長相守　莫傍細條尋嫩藕怕緑刺罥衣傷手可惜許¶
明月風露好恰在人歸後¶
　　茶瓶兒(上/元)　　　　　　　　　趙德莊¶
淡月華燈春夜送東風栁煙梅麝寳釵宫髻連驕馬似¶
記得帝鄉游冶　悅親戚之情話況溪山坐中如畫凌¶
波微步人歸也看酒醒鳯鸞誰跨¶
　　寄李生　　　　　　　　　　梁意娘¶
滿地落花舖綉麗色著人如酒曉鶯窻外啼楊栁愁不¶
<pb:KR4j0073_WYG_009-32a>¶
奈兩眉頻皺　關山杳音信悄那堪是昔年時候盟言¶
辜負知多少對好景頓成消痩¶
　　　　　　　　　　　　　　　石次仲¶
相對盈盈一水多聲價聞名得字副能見也還抛棄負¶
了萬紅千翠　留無計來無計成何況味而今若没些¶
兒事却枉了做人一世¶
　　鬢邊華　　　　　　　　　　梅苑¶
小梅香細艶淺過楚岸樽前偶見愛閑淡天與精神青¶
<pb:KR4j0073_WYG_009-32b>¶
鬢開人醉眼　如今抛擲經春恨不見芳枝寄逺向心¶
上誰解相思賴長對粧樓粉面¶
　　留春令　　　　　　　　　　黄魯直¶
江南一鴈横秋水嘆咫尺斷行千里囘文機上字縱横¶
欲寄逺慿誰是　謝客池塘春都未微微動短牆桃李¶
半隂纔㬉却清寒是痩損人天氣¶
　　　　　　　　　　　　　　　晏叔原¶
畫屏天畔夢囘依約十洲雲水手撚紅牋寄人書冩無¶
<pb:KR4j0073_WYG_009-33a>¶
限傷春事　别浦高樓曾謾倚對江南千里樓下分流¶
水聲中有當日凭高淚¶
　　　　　　　　　　　　　　　李之儀¶
夢斷難尋酒醒猶困那堪春暮香閤深沉紅窻翠暗莫¶
羨顛狂絮　緑滿當時攜手路嬾見同歡處何時却得¶
低幃昵枕盡訴情千縷¶
　　浪淘沙(一名賣花聲小/說作曲入㝠)　　　　李後主¶
簾外雨潺潺春意闌珊羅衾不暖五更寒夢裏不知身¶
<pb:KR4j0073_WYG_009-33b>¶
是客一餉貪歡　獨自莫凭欄無限江山别時容易見¶
時難流水落花春去也天上人間¶
　　二¶
徃事只堪哀對景難排秋風庭院蘚侵堦一行珠簾閒¶
不捲終日誰來　金劍已沉埋壯氣蒿萊晩涼天靜月¶
華開想得玉樓瑤殿影空照秦淮¶
　　　　　　　　　　　　　　　永叔¶
把酒祝東風且共從容垂楊紫陌洛城東總是當年攜¶
<pb:KR4j0073_WYG_009-34a>¶
手處遊遍芳叢聚散苦匆匆此恨無窮今年花勝去¶
年紅可惜明年花更好知與誰同¶
　　二¶
萬恨苦綿綿舊約前歡桃花溪畔栁隂間幾度日高春¶
睡重繡戸深關　樓外夕陽閒獨自慿欄一重水隔一¶
重山水闊山高人不見有淚無言¶
　　　　　　　　　　　　　　　王介甫¶
伊吕兩衰翁歴遍窮通一為釣叟一耕傭若使當時身¶
<pb:KR4j0073_WYG_009-34b>¶
不遇老了英雄　湯武偶相逢風虎雲龍興王秪在笑¶
談中直至如今千載後誰與爭功¶
　　　　　　　　　　　　　　　晏叔原¶
小緑間長紅露蕋烟叢花開花落昔年同唯恨花前攜¶
手處徃事成空　山逺水重重一笑難逢已𢬵長在别¶
離中霜鬢知他從此去幾度春風¶
　　　　　　　　　　　　　　　張子野¶
腸斷送韶華為惜楊花雪毬搖曳逐風斜容易著人容¶
<pb:KR4j0073_WYG_009-35a>¶
易去飛過誰家　聚散苦咨嗟無計留他行人灑淚滴¶
流霞今日畫堂歌舞地明日天涯¶
　　曲入𡨕　　　　　　　　　　趙旭¶
握管淚盈眸欲冩還休人間情是阿誰留千丈游絲不¶
落地風外悠悠　烟雨晩山稠人在西樓幾行候鴈下¶
汀洲一箇思鄉寒夜客萬種離愁¶
　　美人舞　　　　　　　　　　栁耆卿¶
有箇人人飛燕精神急鏘環珮上華裀促拍盡隨紅袖¶
<pb:KR4j0073_WYG_009-35b>¶
舉風栁腰身　䔩䔩輕裙妙盡尖新曲終獨立歛香塵¶
應是西施嬌困也眉黛雙顰¶
　　探春　　　　　　　　　　　蘇東坡¶
昨日出東城試探春情牆頭紅杏暗如傾檻内羣芳芽¶
未吐早已囘春　綺陌歛香塵雪霽前村東君用意不¶
辭辛料想春光先到處吹綻梅英¶
　　春情　　　　　　　　　　　康伯可¶
蹙損逺山眉幽怨誰知羅衾滴盡淚胭脂夜過春寒愁¶
<pb:KR4j0073_WYG_009-36a>¶
未起門外鴉啼　惆悵阻佳期人在天涯東風頻動小¶
桃枝正是銷魂時候也撩亂花飛¶
　　二¶
愁撚斷釵金逺信沉沉秦箏調怨不成音郎馬不知何¶
處也樓外春深　好夢已難尋夜夜餘衾目窮千里正¶
傷心記得當初郎去路緑樹隂隂¶
　　　　　　　　　　　　　　　賀方囘¶
一葉忽驚秋分付東流殷勤為過白蘋洲洲上小樓簾¶
<pb:KR4j0073_WYG_009-36b>¶
半掩應認歸舟　囘首戀朋遊迹去心留歌塵蕭散夢¶
雲收惟有樽前曽見月相伴人愁¶
　　　　　　　　　　　　　　　朱希真¶
風約雨横江秋滿蓬窻箇中物色儘凄涼更是行人行¶
未得獨繫歸艎　擁被換殘香黄巻堆床開愁展恨剪¶
思量伊是浮雲儂是夢休問家鄉¶
　　　　　　　　　　　　　　　石孝友¶
好恨這風兒催俺分離船兒吹得去如飛因甚眉兒吹¶
<pb:KR4j0073_WYG_009-37a>¶
不展尀耐風兒　不是這船兒載起相思船兒若念我¶
孤恓載取人人蓬底睡感謝風兒¶
　　　　　　　　　　　　　　　杜壽域¶
後約無慿徃事堪驚秋蛩永夜遶床鳴展轉尋思求好¶
夢還又難成　愁思若浮雲消盡重生佳人何處獨盈¶
盈可惜一天無用月空照為誰明¶
　　　已未除夜　　　　　　　　周少隱¶
江上送年歸還似年時屠蘇休恨到君遲覔得醉鄉無¶
<pb:KR4j0073_WYG_009-37b>¶
事處莫放愁知　紅灺一燈垂應笑人衰鶴長鳬短怨¶
他誰明日江樓春到也且醉南枝¶
　　　　　　　　　　　　　　　程正伯¶
山盡兩溪頭水合天浮行人莫賦大江愁且是芙蓉城¶
下水還送歸舟　魚鴈兩悠悠烟斷雲收誰教此水却¶
西流載我相思千㸃淚還與青樓¶
　　　　　　　　　　　　　　　洪叔璵¶
花霧漲𡨕𡨕欲雨還晴薄羅衫子正宜春無奈今宵鴛¶
<pb:KR4j0073_WYG_009-38a>¶
帳裏身是行人　别酒不須斟難洗離情絲鞘如電紫¶
騮鳴腸斷畫橋芳草路月曉風清¶
　　　過龍門　　　　　　　　　史邦卿¶
醉月小紅樓錦瑟箜篌夜來風雨晩來收幾㸃落花饒¶
栁絮同為春愁　寄信問晴鷗誰在芳洲緑波寧處有¶
蘭舟獨對舊時攜手地情思悠悠¶
　　　　　　　　　　　　　　　陸務觀¶
緑樹暗長亭幾把離尊陽關常恨不堪聞何況今朝¶
<pb:KR4j0073_WYG_009-38b>¶
秋色裡身是行人　清淚浥羅巾各自消魂一江離恨¶
恰平分安得千尋横鐡鏁截斷烟津¶
　　　　　　　　　　　　　　　劉後村¶
紙帳素屏遮全似僧家無端霜月闖窓紗驚起玉關征¶
戍夢幾疊寒笳　歲晩客天涯鬢髮蒼華今年衰似去¶
年些詩酒近來都減價孤負梅花¶
　　　虞美人草　　　　　　　　辛幼安¶
不肯過江東玉帳匆匆只今草木憶英雄唱著虞兮當¶
<pb:KR4j0073_WYG_009-39a>¶
日曲便舞春風　兒女此情同徃事朦朧湘娥竹上淚¶
痕濃舜目重瞳堪痛恨羽又重瞳¶
　　　夜泊廬山　　　　　　　　徐淵子(鶴林/玉露)¶
風𦂳浪花生蛟吼鼉鳴家人睡著怕人驚只有一翁捫¶
蝨坐依約三更　雪又打殘燈欲暗還明有誰知我此¶
時情獨對梅花傾一盞早又詩成¶
　　　　　　　　　　　　　　　周晋仙(韓文/璞)¶
還了酒家錢便好安眠大槐宫裏著貂蟬行到江南知¶
<pb:KR4j0073_WYG_009-39b>¶
是夢雪壓漁船　盤礴古梅邊也是前縁鵞黄雪白又¶
醒然一事最竒君聽取明日新年¶
　(張天雨貞居詞云晉仙宋南渡來名士一/號方泉老人此詞鮮于困學毎愛書之)¶
　　　　　　　　　　　　　　　趙子發¶
濕逗晩香殘春淺春寒洒窻填戸著幽蘭慘慘悽悽仍¶
滴滴做出多般　和霰撒珠盤枕上更闌芭蕉怨曲帶¶
愁彈緑遍階前苔一片曉起誰看¶
　　　感舊　　　　　　　　　　幼卿(能改齋/漫録)¶
<pb:KR4j0073_WYG_009-40a>¶
極目楚天空雲雨無蹤謾留遺恨鎖眉峯自是荷花開¶
較晚辜負東風　客館嘆飄蓬聚散怱怱揚鞭那忍驟¶
花騘望斷斜陽人不見滿袖啼紅¶
　　二¶
簾外五更風吹夢無蹤畫樓重上與誰同記得玉釵斜¶
撥火寳篆成空　囘首紫金峯雨潤烟濃一江春浪醉¶
醒中留得羅襟前日淚彈與征鴻¶
　　　　　　　　　　　　　　鄭意娘(楊思/厚妻)¶
<pb:KR4j0073_WYG_009-40b>¶
盡日倚危欄觸目凄然乗高望處是居延忍聽樓頭吹¶
畫角雪滿長川　荏苒又經年暗想梁園與民同樂五¶
門南僧院仍存宣政字不見鼇山¶
　　豐城道中　　　　　　　　　金叔柔(女/郎)¶
雨溜和風鈴滴滴丁丁釀成一枕别離情可惜當年陶¶
學士孤負郵亭　邊鴈帶新聲音信難慿花鬚偷數卜¶
歸程料得到家秋正晩菊滿寒城(古杭/襍記)¶
　　　　　　　　　　　　　　　玉英¶
<pb:KR4j0073_WYG_009-41a>¶
塞上早春時暖律猶微仰舒金線栁囘堤料得江鄉應¶
更好閒盡梅溪　晝漏漸遲遲愁損香肌幾囘無語歛¶
雙眉凭徧闌干十二曲日下樓西(夷堅支/志壬)¶
　　　感舊　　　　　　　　　　鄧光薦¶
疎雨洗天清枕簟涼生井梧一葉做秋聲誰念客身輕¶
似葉千里飄零　夢斷古臺城月淡潮平便須攜酒訪¶
新亭不見當時王謝宅烟草青青¶
　¶
<pb:KR4j0073_WYG_009-41b>¶
　¶
　¶
　¶
　¶
　¶
　¶
　¶
　花草稡編巻九¶
