# -*- mode: mandoku-view; -*-
#+TITLE: 花草稡編
#+DATE: 2015-08-25 00:49:45.754134
#+PROPERTY: ID KR4j0073
#+PROPERTY: BASEEDITION WYG    
#+PROPERTY: JUAN 卷十一
<pb:KR4j0073_WYG_011-1a>¶
欽定四庫全書¶
　花草稡編巻十一¶
　　　　　　　　　　　　明　陳耀文　輯¶
　小令¶
　　玉樓春(春/暮)　　　　　　　　　　溫飛卿¶
家臨長信往來道乳燕雙雙拂煙草油壁車輕金犢肥¶
流蘇帳曉春雞報　籠中嬌鳥暖猶睡簾外落花閒不¶
掃衰桃一樹近前池似惜容顔鏡中老¶
<pb:KR4j0073_WYG_011-1b>¶
　　　春睡　　　　　　　　　　　歐陽炯¶
日照玉樓花似錦樓上醉和春色寢綠楊風送小鶯聲¶
殘夢不成離玉枕　堪愛晚來韶景甚寳柱秦箏方再¶
品青蛾紅臉笑來迎又向海棠花下飲¶
　　　　　　　　　　　　　　　　顧夐¶
月照玉樓春漏促颯颯風揺庭砌竹夢驚鴛被覺來時¶
何處管絃聲斷續　惆悵少年遊冶去枕上兩蛾攢細¶
綠曉鶯簾外語花枝背帳猶殘紅蠟燭¶
<pb:KR4j0073_WYG_011-2a>¶
　　二¶
栁映玉樓春日晚雨細風輕煙草軟畫堂鸚鵡語雕籠¶
金粉小屏猶半掩　香滅繡幃人寂寂倚檻無言愁思¶
逺恨郎何處縱疎狂長使含啼睂不展¶
　　三¶
拂水雙飛來去燕曲檻小屏山六扇春愁凝思結睂心¶
綠綺懶調紅錦薦　話別情多聲欲顫玉筯痕留紅粉¶
面鎭長獨立到黄昏却怕良宵頻夢見¶
<pb:KR4j0073_WYG_011-2b>¶
　　　　　　　　　　　　　　　　魏承班¶
寂寂畫堂梁上燕高巻翠簾横數扇一庭春色惱人來¶
滿地落花紅幾片　愁倚錦屏低雪面淚滴繡羅金縷¶
線好天涼月盡傷心為是玉郎長不見¶
　　　與花蕊夫人夜起(避暑摩/訶池上)　　　孟㫤(漫叟/詩話)¶
冰肌玉骨清無汗水殿風來暗香滿簾開明月獨窺人¶
欹枕釵横雲鬢亂　起來瓊户啟無聲時見疎星渡河¶
漢屈指西風幾時來只恐流年暗中換¶
<pb:KR4j0073_WYG_011-3a>¶
　　　　　　　　　　　　　　　李後主¶
晚粧初了明肌雪春殿嬪娥魚貫列笙歌吹斷水雲閒¶
重按霓裳歌遍徹　臨春誰更飄香屑醉拍闌干情未¶
切歸時休照燭花紅待放馬蹄清夜月¶
　　　春景　　　　　　　　　　晏同叔(集/無)¶
綠楊芳草長亭路年少抛人容易去樓頭殘夢五更鐘¶
花外離愁三月雨　無情不似多情苦一寸還成千萬¶
縷天涯地角有窮時只有相思無盡處¶
<pb:KR4j0073_WYG_011-3b>¶
　(詩眼云晏叔原見蒲傳正云先公平日小詞雖多未/嘗作婦人語傳正云綠楊芳草長亭路年少抛人容)¶
　(易去豈非婦人語乎晏曰公謂年少為何語傳正曰/豈不謂其所欲乎晏曰因公言遂曉樂天詩兩句欲)¶
　(留所歡待富貴富貴不來所/歡去傳正笑而悟其言之失)¶
　　　　　　　　　　　　　　　晏叔原¶
雕鞍好為鶯花住占取東城南陌路儘教春思亂如雲¶
莫管世倩輕似絮　古來多被虚名誤寧負虚名身莫¶
負勸君頻入醉鄉來此是無愁無恨處¶
　　二¶
<pb:KR4j0073_WYG_011-4a>¶
東風又作無情計艷粉嬌紅吹滿地碧樓簾影不遮愁¶
還是去年今日意　誰知錯管春殘事到處登臨曾費¶
泪此時金盞直須深看盡落花能幾醉¶
　　三¶
當年信道情無價桃葉尊前論別夜臉紅心緒學梅粧¶
睂翠工夫如月畫　來時醉倒旗亭下知是阿誰扶上¶
馬憶曾挑盡五更燈不記臨時多少話¶
　　　　　　　　　　　　　　　永叔¶
<pb:KR4j0073_WYG_011-4b>¶
風遲日媚煙光好綠樹依依芳意早年華容易即凋零¶
春色只宜長恨少　池塘隱隱驚雷曉栁眼未開梅萼¶
小樽前貪愛物華新不道物新人漸老¶
　　二¶
春山斂黛低歌扇暫解吳鈎登祖宴畫樓鐘動已魂銷¶
何况馬嘶芳草岸　青門栁色隨人逺望欲斷時腸已¶
斷洛城春色待君來莫到落花飛似霰¶
　　三¶
<pb:KR4j0073_WYG_011-5a>¶
洛陽正值芳菲節穠艷清香相間發游絲有意苦相縈¶
垂栁無端爭贈別　杏花紅處青山缺山畔行人山下¶
歇今宵誰肯逺相隨惟有寂寥孤館月¶
　　四¶
殘春一夜狂風雨斷送紅飛花落樹人心花意待留春¶
春色無情容易去　高樓把酒愁獨語借問春歸何處¶
所暮雲空闊不知音惟有綠楊芳草路¶
　　五¶
<pb:KR4j0073_WYG_011-5b>¶
蝶飛芳草花飛路把酒已嗟春色暮當時枝上落殘花¶
今日水流何處去　樓前獨遶鳴蟬樹憶把芳條吹暖¶
絮紅蓮綠芰亦芳菲不奈金風兼玉露¶
　　六¶
別後不知君逺近觸目淒涼多少悶漸行漸逺漸無書¶
水闊魚沉何處問　夜深風竹敲秋韻萬葉千聲皆是¶
恨故欹單枕夢中尋夢又不成燈又燼¶
　　七¶
<pb:KR4j0073_WYG_011-6a>¶
珠簾半下香銷印二月東風催栁信琵琶傍畔且尋思¶
鸚鵡前頭休借問　驚鴻過後生離恨紅日長時添酒¶
困未知心在阿誰邊滿眼泪珠言不盡¶
　　八¶
湖邊栁外樓高處望斷雲山多少路欄干倚遍使人愁¶
又是天涯初日暮　輕無管繫狂無數水畔花飛風裏¶
絮算伊渾似薄情郎去便不來來便去¶
　　九¶
<pb:KR4j0073_WYG_011-6b>¶
東風本是開花信及至花時風更緊吹開吹謝苦悤悤¶
春意到頭無處問　把酒臨風千萬恨欲埽殘紅猶未¶
忍夜來風雨轉離披滿眼淒涼愁不盡¶
　　　妓館¶
妖冶風情天與措清瘦肌膚冰雪妬百年心事一宵同¶
愁聽雞聲牕外度　信阻青禽雲雨暮海月空驚人兩¶
䖏强将離恨倚江樓江水不能流恨去¶
　　　　　　　　　　　　　　　宋子京¶
<pb:KR4j0073_WYG_011-7a>¶
東城漸覺風光好皺縠波紋迎客棹綠楊煙外曉雲輕¶
紅杏枝頭春意鬧　浮生長恨歡娛少肯愛千金輕一¶
笑為君持酒勸斜陽且向花間留晚照¶
　　　　　　　　　　　　　　　劉圻父¶
今來古往長安道歲歲榮枯原上草行人幾度到江濱¶
不覺身隨楓樹老　蒲花易晚蘆花早客裏光隂如過¶
鳥一般垂栁短長亭去路不如歸路好¶
　　　海棠　　　　　　　　　　王晉卿¶
<pb:KR4j0073_WYG_011-7b>¶
錦城春色花無數排比笙歌留客住輕寒輕暖夾衣天¶
乍雨乍晴寒食路　花雖不語鶯能語莫放韶光容易¶
去海棠開後月明前縱有千金無買處¶
　　　長生芭蕉　　　　　　　　仲殊¶
飛香漠漠簾帷暖一線水沉煙未斷紅樓西畔小欄干¶
盡日倚欄人已逺　黄梅雨入芭蕉晚鳳毛揺翠雙葉¶
短舊年春色舊年心留到如今春不管¶
　　　立春日　　　　　　　　　毛澤民¶
<pb:KR4j0073_WYG_011-8a>¶
小園半夜東風轉吹破冰池雲母面曉披閶闔見朝陽¶
知向碧階添幾線　小煙弄栁晴光暖殘雪禁梅香尚¶
淺殷勤先拂舊東君多少韶華都借看¶
　　　盱眙作¶
長安回首空雲霧春夢覺來無覔處冷烟寒食又黄昏¶
數盡一隄楊栁樹　楚山照眼青無數淮口潮生催曉¶
渡西風吹面立蒼茫欲寄此情無雁去¶
　　　春情(贈妓/路瑩)　　　　　　　　王履道¶
<pb:KR4j0073_WYG_011-8b>¶
飛鴻只解留箏柱終寄青樓書不去手因春夢有攜時¶
眼到花梢無着處　泥金小字迴文句翠袖紅裙知在¶
否欲尋楚館舊時雲看取高唐臺畔路¶
　　　　　　　　　　　　　　　栁耆卿¶
閬風岐路連銀闕曾許金桃容易竊烏龍未睡定驚猜¶
鸚鵡多言防漏泄　悤悤縱得憐香雪窗隔殘煙簾映¶
月別來也擬不思量爭奈餘香猶未歇¶
　　　　　　　　　　　　　　　錢思公¶
<pb:KR4j0073_WYG_011-9a>¶
城上風光鶯語亂城下煙波春拍岸綠楊芳草幾時休¶
淚眼愁腸先已斷　情懐漸變成衰晚鸞鏡朱顔驚暗¶
換往年多病厭芳樽今日芳樽惟恐淺¶
　(思公謫漢東日毎酒闌歌此輒泣下有鄧王老姬驚/鴻云先王將薨戒挽歌木蘭花引紼為送相公其將)¶
　(亡乎果卒陏州鄧王曲有帝鄉煙鎖春愁/故國山川空泪眼之句出侍兒小名錄)¶
　　　　　　　　　　　　　　　周美成¶
當時攜手城東道月墮簷牙人睡了酒邊難使客愁驚¶
帳底不教春夢到　別來人事如秋草應有吳霜侵翠¶
<pb:KR4j0073_WYG_011-9b>¶
葆夕陽深鎖綠苔門一任盧郎愁裏老¶
　　二¶
桃溪不作從容住秋藕絶來無續處當時相俟赤闌橋¶
今日獨尋黄葉渡　煙中列岫青無數雁背夕陽紅欲¶
暮人如風後入江雲情似雨餘粘地絮¶
　　　游寒溪改樂天詩　　　　　郭生(志/林)¶
鳥啼鵲噪昏喬木清明寒食誰家哭風吹曠野野錢飛¶
古墓纍纍春草綠　棠梨花映白楊樹盡是死生離別¶
<pb:KR4j0073_WYG_011-10a>¶
處冥漠重泉哭不聞蕭蕭暮雨人歸去¶
　(樂天詩首句云丘墟/郭門外寒食誰家哭)¶
　　　寒食　　　　　　　　　　謝無逸¶
弄晴數㸃梨花雨門外畫橋寒食路杜鵑飛破草間煙¶
蛺蝶惹殘花底霧　東君着意憐樊素一段韶華都付¶
與粧成不管露桃嗔舞罷從教風栁妬¶
　　　　　　　　　　　　　　　杜郎中¶
風解池冰蟬翅薄庭樹枯枝翻翠萼背寒迎暖起偏慵¶
<pb:KR4j0073_WYG_011-10b>¶
閒捲珠簾凭畫閣　晴景融融煙漠漠天際行人乖信¶
約病容先怕見春來長到恁時添瘦削¶
　　　　　　　　　　　　　　　郭承禧¶
悤悤相遇悤悤去恰似當初元未遇生憎黄土嶺頭塵¶
強學章臺街裡絮　雨荒三徑雲迷路總是離人堪恨¶
處從今對酒與當歌空惹離情千萬緒¶
　　　　　　　　　　　　　　　石次仲¶
小桃破盡風前萼草草年華閒過却十分清瘦有誰知¶
<pb:KR4j0073_WYG_011-11a>¶
一㸃相思無處着　書憑雁字應難託花與泪珠相對¶
落萬紅千翠儘春光若比此情猶自薄¶
　　　　　　　　　　　　　　　康伯可¶
青牋後約無憑據誤我碧桃花下語誰將消息問劉郎¶
悵望玉溪溪上路　春來無限傷情緒擬欲題詩都付¶
與東風吹落一庭花手把新愁無寫處¶
　　　　　　　　　　　　　　　侯彦周¶
市橋燈火春星碎街鼓催歸人未醉半嗔還笑眼回波¶
<pb:KR4j0073_WYG_011-11b>¶
欲去更留睂斂翠　歸來短燭餘紅淚月淡天高梅影¶
細北風休遣雁南來斷送不成今夜睡¶
　　　春思　　　　　　　　　　嚴次山¶
春風只在園西畔薺菜花繁蝴蝶亂冰池晴綠照還空¶
香徑落紅吹已斷　意長翻恨遊絲短盡日相思羅帶¶
緩寳奩明月不欺人明日歸來君試看¶
　　　紅梅　　　　　　　　　　李易安¶
紅酥肯放瓊瑶碎探着南枝開遍未不知藴藉幾多香¶
<pb:KR4j0073_WYG_011-12a>¶
但見包藏無限意　道人憔悴春窗底閒損欄干愁不¶
倚要來小着便來休未必明朝風不起¶
　　惜春容(侑涪翁即/玉樓春)　　　　　　　盼盼¶
少年看花雙鬢綠走馬章臺絃管逐而今老更惜花深¶
終日看花花不足　坐中美女顔如玉為我同歌金縷¶
曲歸時壓得帽簷欹頭上春風紅簌簌¶
　　木蘭花　　　　　　　　　　韋莊¶
獨上小樓春欲暮愁望玉關芳草路消息斷不逢人却¶
<pb:KR4j0073_WYG_011-12b>¶
斂細睂歸繡户　坐看落花空歎息羅袂濕斑紅淚滴¶
千山萬水不曾行魂夢欲教何處覔¶
　　　　　　　　　　　　　　　魏承斑¶
小芙蓉香旖旎碧玉堂深清似水閉寳匣掩金鋪倚屏¶
拖袖愁如醉　遲遲好景煙花媚曲渚鴛鴦眠錦翅凝¶
然愁望靜相思一雙笑靨嚬香蕊¶
　　　　　　　　　　　　　　　毛熙震¶
掩朱扉鈎翠箔滿院鶯聲春寂寞匀粉淚恨檀郎一去¶
<pb:KR4j0073_WYG_011-13a>¶
不歸花又落　對斜暉臨小閤前事豈堪重想着金帶¶
冷畫屏幽寳悵慵薫蘭麝薄¶
　　　　　　　　　　　　　　　賈子明¶
都城水綠嬉遊處僊棹往來人笑語紅隨逺浪泛桃花¶
雪散平隄飛栁絮　東君欲共春歸去一陣狂風和驟¶
雨碧油紅斾錦障泥斜日畫橋芳草路¶
　　　　　　　　　　　　　　　晏同叔¶
東風昨夜回梁苑日脚依稀添一線旋開楊栁綠蛾睂¶
<pb:KR4j0073_WYG_011-13b>¶
暗拆海棠紅粉面　無情一去雲中雁有意歸來梁上¶
燕有情無意且休論莫向酒杯容易散¶
　　二¶
玉樓朱閤黄金鎖寒食清明春欲破窗間斜月兩睂愁¶
簾外落花雙泪墮　朝雲聚散眞無那百歲相看能幾¶
箇別來將為不牽情萬轉千回思想過¶
　　　　　　　　　　　　　　　晏叔原¶
秋千院落重簾暮彩筆閒來題繡户牆頭丹杏雨餘花¶
<pb:KR4j0073_WYG_011-14a>¶
門外綠楊花後絮　朝雲信斷知何處應作襄王春夢¶
去紫騮認得舊游踪嘶過畫橋東畔路¶
　　二¶
風簾向曉寒成陣來報東風消息近試從梅蔕紫邊尋¶
更遶栁枝柔處問　來遲不是春無信開晚却疑花有¶
恨又應添得幾分愁二十五絃彈未盡¶
　　三¶
初心已恨花期晚別後相思長在眼蘭衾猶有舊時香¶
<pb:KR4j0073_WYG_011-14b>¶
毎到夢回珠泪滿　多應不信人腸斷幾夜夜寒誰共¶
暖欲將恩愛結來生只恐來生緣又短¶
　　　西湖　　　　　　　　　　永叔¶
西湖南北煙波闊風裏絲篁聲韻咽舞餘羅帶綠雙垂¶
酒入香腮紅一抹　杯深不覺琉璃滑貪看六么花十¶
八明朝車馬各西東凋悵畫樓風與月¶
　(賀方回木蘭詞舞腰輕怯/絳裙長羞按築毬花十八)¶
　　　佳人　　　　　　　　　　栁耆卿¶
<pb:KR4j0073_WYG_011-15a>¶
个人丰韻眞堪羨問着佯羞回却面若言無意向咱行¶
為甚夢中頻夢見　不如及早還心願免使牽人魂夢¶
亂風流腸肚不堅牢只恐被伊牽惹斷¶
　　前調　　　　　　　　　　　張子野¶
人意共憐花月滿花好月圓人又散歡情去逐逺雲空¶
往事過如幽夢斷　草樹爭春紅影亂一唱離聲千萬¶
怨任教遲日更添長能得幾時擡眼看¶
　　　和孫公素別安陸¶
<pb:KR4j0073_WYG_011-15b>¶
相離徒有相逢夢門外馬蹄塵已動怨歌留待醉時聽¶
逺目不堪空際送　今宵風月知誰共聲咽琵琶槽上¶
鳳人生無物比多情江水不深山不重¶
　　　又¶
西湖楊栁風流絶滿縷青春看贈別牆頭簌簌暗飛花¶
山外隂隂初落月　秦姬穠麗雲梳髪持酒聽歌留晚¶
發驪駒應亦解人情欲出重城嘶不歇¶
　　　冬景　　　　　　　　　　徐昌圖¶
<pb:KR4j0073_WYG_011-16a>¶
沉檀煙起盤紅霧一翦霜風吹繡户漢宫花面學梅粧¶
謝女雪詩裁栁絮　長垂天幕孤鸞舞旋炙銀笙雙鳳¶
語紅牕酒病對寒冰永覺相思無夢處¶
　　　　　　　　　　　　　　　周美成¶
郊園雨過金英秀風拂霜威寒入袖感君一曲斷腸歌¶
勸我十分和泪酒　古道塵清榆栁瘦繫馬郵亭人散¶
後金宵燈盡酒醒時可惜朱顔成皓首¶
　　　　　　　　　　　　　　　秦少游¶
<pb:KR4j0073_WYG_011-16b>¶
秋容老盡芙蓉院草上霜花匀似翦西樓促坐酒盃深¶
風壓繡簾香不捲　玉纎慵整銀筝鴈紅袖時籠金鴨¶
煖歲華一任委西風獨有春紅留醉臉¶
　　　聞笛　　　　　　　　　　王子武¶
紅樓十二闌干側樓角暮寒吹玉篴天津橋上舊曾聽¶
三十六宫秋草碧　昭華人去無消息江上青山空晚¶
色一聲落盡短亭花無數行人歸未得¶
　　　　　　　　　　　　　　　周紫芝¶
<pb:KR4j0073_WYG_011-17a>¶
江頭雨後山如髻催送新涼風有意月來楊栁綠隂中¶
秋在梧桐踈影外　小牕紋簟涼如水歲歲年年同此¶
味眼前不忍對西風夢裏更堪追往事¶
　　　二江得書作　　　　　　　程正伯¶
別時已有重來願誰料情多天不管分明咫尺是青樓¶
抵死濃雲遮得遍　寄聲只倚西風雁雁答書回空是¶
怨領愁歸去有誰知水又茫茫山又斷¶
　　　　　　　　　　　　　　　石次仲¶
<pb:KR4j0073_WYG_011-17b>¶
尋春悞入桃源洞草草幽懽聊與共牢籠風月此時情¶
做造溪山今夜夢　栁蹊未放金絲弄梅徑已經香雪¶
凍春愁離恨重於山不信馬兒駞得動¶
　　　　　　　　　　　　　　　王通叟¶
銅駝陌上新正後第一風流除是栁勾牽春事不如梅¶
斷送離人強似酒　東君有意偏撋就慣得腰肢眞箇¶
瘦阿誰道你不思量因甚睂頭長恁皺¶
　　　春思　　　　　　　　　　無名氏¶
<pb:KR4j0073_WYG_011-18a>¶
栁梢綠小梅如印乍暖還寒猶未定惜花長是為花愁¶
殢酒却嫌添酒病　蠅頭蝸角都休競萬古豪華同一¶
盡東君曉夜促歸期三十六番花遞信¶
　　　成都郭帥席上　　　　　　尹温儀¶
浣花溪上風光主燕夕桃源開幕府商巖本是作霖人¶
也使閒花沾雨露　父兄世業傳儒素何事失身非類¶
侶若䝉化筆一吹嘘免使飄零飛繡户¶
　　　　　　　　　　　　　　　　劉因¶
<pb:KR4j0073_WYG_011-18b>¶
未開常探花開未又恐開時風雨至花開風雨不相妨¶
說甚不來花下醉　百年枉作千年計今日不知明日¶
事春風欲勸座中人一片落紅當眼墜¶
　　玉闌干　　　　　　　　　　杜夀域¶
珠簾怕捲春殘景小雨牡丹零欲盡庭軒悄悄燕高空¶
風飄絮綠苔侵徑　砍將幽恨傳愁信想後期無個憑¶
定幾回獨睡不思量還悠悠夢裏尋趁¶
　　西湖曲　　　　　　　　　　　朱希眞¶
<pb:KR4j0073_WYG_011-19a>¶
今冬寒早風光好休怪攙先欹絮帽蟹肥一箇可秤斤¶
酒美三盃眞合道　年少閑夢垂垂了且喜松風吹不倒¶
平分兩月是新春却共梅花依舊笑¶
　　清江曲　　　　　　　　　　　蘇養直(墨客/揮犀)¶
屬玉雙飛水滿塘菰蒲深處浴鴛鴦白蘋滿棹歸來晚¶
秋着蘆花一岸霜　扁舟繫岸依林樾蕭蕭兩鬢吹華¶
髪萬事不理醉復醒長占烟波弄明月¶
　　瑞鷓鴣　　　　　　　　　　　永叔¶
<pb:KR4j0073_WYG_011-19b>¶
楚王臺上一神仙眼色相看意已傳見了又休還似夢¶
坐來雖近逺如天　隴禽有恨猶能說江月無情也解¶
圓更被春風送惆悵落花飛絮兩翩翩¶
　　　林逋詩句　　　　　　　　　梅苑¶
衆芳揺落獨鮮妍占盡風情向小園疎影横斜水清淺¶
暗香浮動月黄昏　寒禽欲下先偷眼粉蝶如知亦斷¶
魂幸有微吟可相押不須檀板共金樽¶
　　　崔魯詩句¶
<pb:KR4j0073_WYG_011-20a>¶
含情含態一枝枝斜壓漁家短短籬惹袖尚餘香半日¶
向人如訴雨多時　初開偏稱雕梁畫未落先愁玉笛¶
吹行客見時無意去解帆煙浦為題詩¶
　　　　　　　　　　　　　　　杜夀域¶
夜來風雨損餘芳數片衰紅落檻傍媚景背人容易去¶
半軒飛絮日空長　從來不信相思切及至如今倍感¶
傷獨立黄昏繡簾外可堪新月露圓光¶
　　　　　　　　　　　　　　　趙介庵¶
<pb:KR4j0073_WYG_011-20b>¶
榴花五月眼邊明角簟流冰午夢清江上扁舟停畫槳¶
雲間一笑濯塵纓　主人杯酒留連意倦客關河去住¶
情都付郵亭今日水伴人東去到江城¶
　　　　　　　　　　　　　　　辛稼軒¶
膠膠擾擾幾時休一出山來不自由秋水觀中秋月夜¶
停雲堂下菊花秋　隨緣道理應須會過分功名莫強¶
求先自一身愁不了那堪愁上又添愁¶
　　　　　　　　　　　　　　　周忘機¶
<pb:KR4j0073_WYG_011-21a>¶
一痕月色掛簾櫳梅影斜斜小院中狂醉有心窺粉面¶
夢魂無處避香風　愁來夢楚三千里人在巫山十二¶
重咫尺藍橋無問處玉山聲斷楚山空¶
　　　席上(迴/文)　　　　　　　　　郭從範¶
傾城一笑得人留舞罷嬌蛾斂黛愁明月寳韝金絡背¶
翠瓊花珥碧搔頭　晴雲片雪腰支嫋晚吹微波眼色¶
秋清露亭臯芳草綠輕綃軟掛玉簾鈎¶
　　　雙銀杏　　　　　　　　　李易安¶
<pb:KR4j0073_WYG_011-21b>¶
風韻雍容未甚都樽前甘橘可為奴誰憐流落江湖上¶
玉骨冰肌未肯枯　誰教並蔕連枝摘醉後明皇倚太¶
眞居士擘開眞有意要吟風味兩家新¶
　　　　　　　　　　　　　　　京師妓¶
昔時曾從漢梁王濯錦江邊醉幾塲拂石坐來衫袖冷¶
踏花歸去馬蹄香　當初酒&KR0678;寧辭醉今日愁來不易¶
當暗想舊遊渾似夢芙蓉城下水茫茫¶
　　　春日南園　　　　　　　　程正伯¶
<pb:KR4j0073_WYG_011-22a>¶
門前楊栁綠成隂翠塢籠香徑自深遲日煖薫芳草眼¶
好風輕撼落花心　無多春恨鶯難語最晚朝眠蝶易¶
尋惟有狂醒不相代釀成憔悴到如今¶
　　　　　　　　　　　　　　　陳彭年(湘山/野錄)¶
盡出花鈿散寳津雲鬟初翦向殘春因驚風燭難留世¶
遂作池蓮不染身　貝葉乍翻疑錦軸梵聲纔學誤梁¶
塵從兹艷質歸空後湘浦應無解佩人¶
　(初申國長公主為尼詔兩禁送於寺傳宣作詩/送之彭年作此好事者能於瑞鷓鴣曲聲歌之)¶
<pb:KR4j0073_WYG_011-22b>¶
　　　　　　　　　　　　　　　栁耆卿¶
天將竒艷與寒梅忽驚艷杏臘前開暗想花神巧作江¶
南信鮮染胭脂細翦裁　夀陽粧罷無端飲凌晨酒入¶
香腮恨聽烟塢深處誰緩吹羌管逐風來絳雪紛紛落¶
翠苔¶
　　二¶
三吳佳會古風流渭南往歲憶東遊西子方來越相功¶
成去千里滄波一葉舟　至今無限盈盈者盡來拾翠¶
<pb:KR4j0073_WYG_011-23a>¶
芳洲最是簇簇寒村遥認南朝路晚煙收三兩人家古¶
渡頭¶
　　鳳銜盃　　　　　　　　　　晏同叔¶
青蘋昨夜秋風起無限箇露蓮相倚獨凭朱欄愁放晴¶
天際空目斷遥山翠　彩牋長錦書細誰信道兩情難¶
寄可惜良辰好景歡娯地只恁空憔悴¶
　　二¶
留花不住怨花飛向南園情緒依依可惜倒紅斜白一¶
<pb:KR4j0073_WYG_011-23b>¶
枝枝經宿雨又離披　憑朱檻把金巵對芳叢惆悵多¶
時何况舊歡新恨阻心期滿眼是相思¶
　　　相思　　　　　　　　　　栁耆卿¶
追悔當初孤深願經年價兩成幽怨任越水吳山似屏¶
如障堪遊翫奈獨自慵擡眼　賞烟花聽絃管圖歡娛¶
轉加腸斷縱時展丹青強拈書信頻頻看又爭似親相¶
見¶
　　　得書¶
<pb:KR4j0073_WYG_011-24a>¶
有美瑶卿能染翰千里寄小詩長簡想初襞苔牋旋揮¶
翠管紅窗畔漸玉箸銀鈎滿　錦囊收犀軸巻常珍重¶
小齋吟玩更寳若珠璣置之懐袖時時看似頓見千嬌¶
面¶
　　送將歸(夏/)　　　　　　　　　　王逐客(漫叟/詩話)¶
百尺清泉聲陸續映瀟灑碧梧翠竹面千步回廊重重¶
簾幕小枕欹寒玊　試展絞綃看畫軸見一片瀟湘凝¶
綠待玉漏穿花銀河垂地月上欄干曲¶
<pb:KR4j0073_WYG_011-24b>¶
　　鵲橋仙　　　　　　　　　　　永叔¶
月波清霽煙容明淡靈漢舊期還至鵲迎橋路接天津¶
映夾岸星榆㸃綴　雲屏未巻仙雞催曉腸斷去年情¶
味多應天意不教長恁恐把歡娛容易¶
　　　　　　　　　　　　　　　　秦少游¶
纎雲弄巧飛星傳恨銀漢迢迢暗度金風玉露一相逢¶
便勝却人間無數　柔情似水佳期如夢忍顧鵲橋歸¶
路兩情若是久長時又豈在朝朝暮暮¶
<pb:KR4j0073_WYG_011-25a>¶
　　　又席上賦(七/夕)　　　　　　　黄山谷¶
朱樓彩舫浮瓜沈李報答春風有幾一年罇酒暫時同¶
別淚作人間曉雨　鴛鴦機錦能令儂巧也待乗槎仙¶
去若逢海上白頭翁共一訪癡牛騃女¶
　　　七夕　　　　　　　　　　謝勉中¶
鈎簾借月染雲為幌花面上枝交暎涼生河漢一天秋¶
問此會今宵孰勝　銅壺尚滴燭龍已駕淚浥西風不¶
盡明朝烏鵲到人間試說向青樓薄倖¶
<pb:KR4j0073_WYG_011-25b>¶
　　　七夕　　　　　　　　　　滕魯卿¶
涼飈破暑清歌縈坐缺月稀星庭户瓜華草草具杯盤¶
喜共浥初筵零露　天孫東處牽牛西望勸汝一杯清¶
醑精靈何必待秋通為一洗朦朧今古¶
　　　甲子七夕　　　　　　　　郭承禧¶
金風淅淅銀河耿耿七夕如今又至人間喚作隔年期¶
但只似屈伸指臂　羅花列果拈針弄線等是紛紛兒¶
戲巧人自少拙人多那牛女何曾管你¶
<pb:KR4j0073_WYG_011-26a>¶
　　　　　　　　　　　　　　　杜夀域¶
別離情緒多方開解却免厭厭似醉樓高終日倚欄干¶
目斷有千山萬水　妖嬈薄媚不禁抛擺漸覺肌膚瘦¶
悴當初相見偶然間不喚作如今恁地¶
　　二¶
日長天氣深深庭院又是春愁滋味池邊昨夜雨兼風¶
戰紅杏餘香亂墜　隂隂亭榭暖煙輕栁萬縷黄金窣¶
地一雙新燕却重來但暗把羅巾掩泪¶
<pb:KR4j0073_WYG_011-26b>¶
　　　　　　　　　　　　　　　趙徳莊¶
來時夾道紅羅步障已換青絲翠羽春愁元自逐春來¶
卻不肯隨春歸去　千觴美酒十分幽事歸到只愁風¶
雨慿誰傳語牡丹花為做取東君些主¶
　(耆舊續聞云介菴春愁元自逐春來二句盖體李漢/老楊花詞驀地便和春帶將歸去也辛幼安祝英臺)¶
　(近詞是他春帶愁來春歸何處却/不解帶將愁去是又體趙詞也)¶
　　　夜聞杜鵑　　　　　　　　陸務觀¶
茅簷人靜蓬牕燈暗春晚連江風雨林鶯巢燕總無聲¶
<pb:KR4j0073_WYG_011-27a>¶
但月夜常啼杜宇　催成清泪驚殘孤夢又揀深枝飛¶
去故山猶自不堪聽况半世飄然羇旅¶
　　　中秋待月不至　　　　　　金主亮(程/史)¶
停盃不舉停歌不發等候銀蟾出海片雲何處忽飛來¶
做許大通天障礙　愁睂怒目星移斗轉懊惱劒鋒不¶
快一揮一斷此隂霾此夜看嫦娥體態¶
　　　秋月寄懐　　　　　　　　程正伯¶
角聲吹月風聲落枕夢與柔腸俱斷誰教當日太情濃¶
<pb:KR4j0073_WYG_011-27b>¶
颺不下新愁一段　黄花開了梅花開未曾約那時相¶
見莫教容易負幽期怕眞箇辜他淚眼¶
　　　召侯君餞會　　　　　　　舒信道¶
教來歌舞接成桃李盡是使君指似如今裝就滿城春¶
忍便擁雙旌歸去　鸎心巧囀花心爭吐無計可留君¶
住兩隄芳草一江雲早晚是西樓望處¶
　　　寄李順妹　　　　　　　　延安夫人¶
星移斗轉玉蟾西下漸覺東郊向曉馬嘶人語隔霜林¶
<pb:KR4j0073_WYG_011-28a>¶
望千里長安古道　珠宫姊妹相逢方信別後十分瘦¶
了上林歸去正花時爭奈向花前又老¶
　　　七夕　　　　　　　　　　　朱淑眞¶
巧雲弄晚西風驚暑小雨畨空月墜牽牛織女幾經秋¶
尚多少離腸恨淚　微涼入袂幽歡生坐天上人間滿¶
意何如暮暮與朝朝更改却年年歲歲¶
　　　郡齋席賦謝元卿姓　　　　　嚴幼芳¶
碧梧初墜桂香才吐池上水花微謝穿針人在合歡樓¶
<pb:KR4j0073_WYG_011-28b>¶
正月露玉盤高瀉　蛛忙鵲懶耕慵織倦空作古今佳¶
話人間剛道隔年期怕天上方纔隔夜¶
　　　答放翁自解　　　　　　　　放翁妓(齊東/野語)¶
說盟說誓說情說意動便春愁滿紙多應念得託空經¶
是那箇先生教的　不茶不飯不言不語一味供他憔¶
悴相思已是不曾閒又那得工夫呪你¶
　　　七夕　　　　　　　　　　　箕仙(齊東/野語)¶
鸞輿初駕牛車齊發隠隠鵲橋咿軋尤雲殢雨正歡濃¶
<pb:KR4j0073_WYG_011-29a>¶
但只怕來朝初八　霞垂彩幔月明銀燭馥郁香噴金¶
鴨年年此際一相逢未審是甚時結煞¶
　　南鄉子　　　　　　　　　　馮延已¶
細雨濕流光芳草年年與恨長煙鎖鳳樓無限事茫茫¶
鸞鏡鴛衾兩斷腸　魂夢任悠揚睡起楊花滿繡床薄¶
倖不來門半掩斜陽負你殘春淚幾行¶
　　二¶
細雨泣秋風金鳳花殘滿地紅閒促黛睂慵不語情緒¶
<pb:KR4j0073_WYG_011-29b>¶
寂寞相思知幾許　玉枕擁孤衾挹恨還聞歲月深簾¶
巻曲房誰共醉憔悴惆悵秦樓彈粉泪¶
　　　　　　　　　　　　　　　永叔¶
翠密紅繁水國涼生未是寒雨打荷花珠不定輕翻冷¶
潑鴛鴦錦翅斑　盡日凭欄弄蘂拈花子細看偷得褭¶
蹄新鑄樣無端藏在紅房艷粉間¶
　　二¶
雨後斜陽細細風來細細香風定波平花映水休藏照¶
<pb:KR4j0073_WYG_011-30a>¶
出輕盈半面粧　路隔秋江蓮子深深隱翠房意在蓮¶
心無問處難忘泪裏紅腮不記行¶
　　　　　　　　　　　　　　　晏叔原¶
渌水帶青潮水上朱欄小渡橋橋上女兒雙笑靨妖嬈¶
倚着欄干弄栁條　月夜落花朝減字偷聲按玉簫栁¶
外行人回首處迢迢若比銀河路更遥¶
　　二¶
花落未消悲紅蕊明年又滿枝惟有花間人別後無期¶
<pb:KR4j0073_WYG_011-30b>¶
水闊山長雁字遲　今日最相思記得攀條話別離共¶
說春來春去事多時一㸃愁心入翠睂¶
　　三¶
新月又如睂長笛誰教月下吹樓倚暮雲初見雁南飛¶
謾道行人雁後歸　意欲夢佳期夢裡關山路不知却¶
待短書來破恨應遲還是涼生玉枕時¶
　　　　　　　　　　　　　　　王介甫¶
自古帝王州鬱鬱蔥蔥佳氣浮四百年來如一夢堪愁¶
<pb:KR4j0073_WYG_011-31a>¶
晉代衣冠成古邱　繞水恣行游上盡層城更上樓往¶
事悠悠君莫問回頭檻外長江空自流¶
　　　　　　　　　　　　　　　大卿榮諲¶
江上野梅芳粉色盈盈照路傍閒折一枝和雪嗅思量¶
似箇人人玉體香　特地起愁腸此恨誰人與寄將山¶
館寂寥天欲暮淒涼人轉迢迢路轉長¶
　　　　　　　　　　　　　　　張子野¶
何處可魂銷京口終朝兩信潮不管離心千疊恨滔滔¶
<pb:KR4j0073_WYG_011-31b>¶
催促行人動去橈　記得舊江臯綠楊輕絮幾條條春¶
水一篙殘照闊遥遥有箇多情立畫橋¶
　　　　　　　　　　　　　　　蘇子瞻¶
霜降水痕收淺碧粼粼露逺洲酒力漸消風力輭颼颼¶
破帽多情却戀頭　詩酒若為酬但把清尊斷送秋萬¶
事到頭都是夢休休明日黄花蝶也愁¶
　　二¶
寒雀滿疎籬爭抱寒柯看玉㽔忽見客來花下坐驚飛¶
<pb:KR4j0073_WYG_011-32a>¶
踏散芳英落酒巵　痛飲又能詩坐客無氊醉不知花¶
謝酒闌春到也離離一㸃微酸已着枝¶
　　　美女半身　　　　　　　　秦少游¶
妙手寫徽眞水翦雙眸㸃絳唇疑是昔年窺宋玉東鄰¶
只露牆頭一半身　往事已酸辛誰記當年翠黛顰盡¶
道有些堪恨處無情任是無情亦動人¶
　　　　　　　　　　　　　　　黄山谷¶
黄菊滿東籬與客攜壺上翠微已是有花兼有酒良期¶
<pb:KR4j0073_WYG_011-32b>¶
不用登臨怨落暉　滿酌不須辭莫待無花空拆枝寂¶
寞酒醒人散後堪悲節去蜂愁蝶不知¶
　　　重陽宴集¶
諸將說封侯短笛長歌獨倚樓萬事盡隨風雨去休休¶
戲馬臺南金絡頭　催酒莫遲留酒味今秋似去秋花¶
向老人頭上笑羞羞白髪簪花不解愁¶
　　　　　　　　　　　　　　　周美成¶
晨色動粧樓短燭熒熒悄未收自在開簾風不定颼颼¶
<pb:KR4j0073_WYG_011-33a>¶
池面冰澌趁水流　早起怯梳頭欲綰雲鬟又却休不¶
會沈吟思底事凝眸兩㸃春山滿鏡愁¶
　　　　　　　　　　　　　　　吕濱老¶
燕子喚春歸夢逐楊花滿院飛吹過西家人不見依依¶
萍㸃荷錢又滿池　屈指數佳期何日憑肩對展睂傾¶
盡十分應不醉遲遲可惜櫻桃杏子時¶
　　　　　　　　　　　　　　　謝無逸¶
淺色染春衣衣上雙雙小雁飛袖捲藕絲寒玉瘦彈碁¶
<pb:KR4j0073_WYG_011-33b>¶
贏得花前酒一巵　冰雪染臙脂絳蠟香融落日西唱¶
徹陽關人欲去依依醉眼横波翠黛低¶
　　　　　　　　　　　　　　　吳大年¶
江上雪初消暖日晴煙弄栁條認得裙腰芳草路魂銷¶
曾折梅花過斷橋　潘鬢為誰彫長恨金閨閉阿嬌遥¶
想晚粧呵手罷夭饒更傍朱唇㬉玉簫¶
　　　　　　　　　　　　　　　程正伯¶
幾日訴離樽歌盡陽闗不忍分此度天涯眞箇去銷魂¶
<pb:KR4j0073_WYG_011-34a>¶
相送黄花落葉村　斜日又黄昏蕭寺無人半掩門今¶
夜粉香明日泪休論只要羅巾記舊痕¶
　　　冬懐　　　　　　　　　　黄叔暘¶
萬籟寂無聲衾鐵稜稜近五更香斷燈昏吟未穩淒清¶
只有霜華伴月明　應是夜寒凝惱得梅花睡不成我¶
念梅花花念我關情起看清冰滿玉缾¶
　　　　　　　　　　　　　　　曾覿¶
霜月晚雲收蕭瑟西風滿院秋雅會難期嗟易散遲留¶
<pb:KR4j0073_WYG_011-34b>¶
把酒聽歌且勸酬　萬事拚悠悠只有情親意未休後¶
夜扁舟煙浪裏回頭葉葉丹楓總是愁¶
　　　送朱元晦與張敬夫邢少連同集　張于湖¶
江上送歸船風雨排空浪拍天賴有清尊澆別恨悽然¶
寳燭燒花看汲川　楚舞對湘絃煖響圍春錦帳氊坐¶
上定知無俗客懐賢便是朱張與少連¶
　　　集句　　　　　　　　　　趙徳莊¶
窗户映朝光花氣渾如百和香即遣花飛深造次茫茫¶
<pb:KR4j0073_WYG_011-35a>¶
曲渚飄成錦一張　相憶莫相忘並蔕芙蓉本自雙草¶
色連雲人去住堪傷海上尖峰似劒鋩¶
　　　妓館　　　　　　　　　　潘庭堅¶
生怕倚闌干閤下溪聲閣外山惟有舊時山共水依然¶
暮雨朝雲去不還　應是躡飛鸞月下時時整珮環月¶
又漸低霜又下更闌折得梅花獨自看¶
　　　　　　　　　　　　　　　辛幼安¶
隔户語春鶯纔挂簾兒斂袂行漸見凌波羅韈步盈盈¶
<pb:KR4j0073_WYG_011-35b>¶
隨笑隨顰百媚生　着意聽新聲盡是司空自教成今¶
夜酒腸難道窄多情莫放紗籠蠟炬明¶
　　　　　　　　　　　　　　　蔣捷¶
泊雁小汀洲冷淡湔裙水漫秋裙上唾花無處覔重游¶
隔栁惟存月半鈎　準擬架層樓望得伊家見始休還¶
怕粉雲天畔起悠悠化作相思一片愁¶
　　　　　　　　　　　　　　　談藪¶
洪邁被拘留稽首垂哀告彼酋七日忍饑猶不耐堪羞¶
<pb:KR4j0073_WYG_011-36a>¶
蘇武爭禁十九秋　厥父既無謀厥子安能解國憂萬¶
里歸來誇舌辯村牛好擺頭時便擺頭(蓋洪好/擺頭也)¶
　(洪景盧奉使其父忠宣嘗薦之為北/主困辱而歸太學諸生作詞誚之)¶
　　　　　　　　　　　　　　　陸務觀¶
早歲入皇州罇酒相逢盡勝流三十年來眞一夢堪愁¶
客路蕭蕭兩鬢秋　蓬嶠偶重遊不待人嘲我自羞看¶
鏡倚樓俱已矣扁舟月笛煙蓑萬事休¶
　　　閨情　　　　　　　　　　孫夫人¶
<pb:KR4j0073_WYG_011-36b>¶
曉日壓重簾斗帳春寒起未忺天氣困人梳洗懶睂尖¶
淡畫春山不喜添　閒把繡絲撏認得金針又倒拈陌¶
上遊人歸也未厭厭滿院楊花不捲簾¶
　　惜雙雙¶
冒雪披風開數㸃萬花壓欺寒探暖掩映閒庭院月下¶
疎影横斜幽香逺　命友開樽同宴翫聽麗質歌聲宛¶
轉對景側金盞任他結實和羮歸仙館¶
　　又(墨/梅)¶
<pb:KR4j0073_WYG_011-37a>¶
庾嶺香前親寫得子細看粉匀無跡月殿休尋覔姑射¶
人來知是曾相識　不要清春閒用力也會寄江南信¶
息着意應難摘留與梨花比並眞顔色¶
　　思歸樂　　　　　　　　　　栁耆卿¶
天幕清和堪宴聚相得盡高陽儔侣皓齒善歌長袖舞¶
漸引入醉鄉深處　晚歲光隂能幾許這巧宦不須多¶
取共君把酒聽杜宇解再三勸人歸去¶
　　　二色宫桃¶
<pb:KR4j0073_WYG_011-37b>¶
鏤玉香苞酥㸃萼正萬木園林蕭索惟有一枝雪裏開¶
江南有信慿誰託　前年記賞登高樓歎年來舊歡如¶
昨聽取樂天一句云花開處且須行樂¶
　　栁搖金　　　　　　　　　　沈會宗¶
相將初下蕊珠殿似醉粉生香未遍愛惜嬌心春不管¶
被東風賺開一半　中黄宫裏賜仙衣鬬淺深粧成笑¶
面放出妖嬈難繫管笑東君自家腸斷¶
　　折丹桂　　　　　　　　　　招山¶
<pb:KR4j0073_WYG_011-38a>¶
初秋兩兩留蓂莢算恰是生申佳節祝君夀閱八千秋¶
歲歲對長空皓月　威宣北都推剛決氣凛凜秋霜爭¶
烈灘頭雙鶒看飛來便有詔催歸天闕¶
　　翻香冷　　　　　　　　　　蘇軾¶
金爐猶煖麝煤殘惜香愛把寳釵翻重匀處餘薫在這¶
一般氣味勝從前　背人偷蓋小重山更搛沈水與同¶
然且圖得氤氲久為情深嫌怕斷頭煙¶
　　舞春風　　　　　　　　　　馮延已¶
<pb:KR4j0073_WYG_011-38b>¶
嚴粧纔罷怨春風粉牆畫壁宋家東蕙蘭有恨枝尤綠¶
桃李無言花自紅　燕燕巢兒羅幙巻鶯鶯啼處鳳樓¶
空年少薄倖知何處毎夜歸來春夢中¶
　　明月棹孤舟(木/犀)　　　　　　　黄在軒¶
雁帶愁來寒事早西風把鬢華吹老猛省中秋都來幾¶
日先自木犀開了　淰淰輕隂天弄曉平白地被花相¶
惱一枕雲閒半窗秋透時有陣香飛到¶
　　卓牌子慢　　　　　　　　　楊无咎¶
<pb:KR4j0073_WYG_011-39a>¶
西樓天將晚流素月寒光正滿樓上笑揖姮娥似看羅¶
襪塵生鬢雲風亂　珠簾終夕捲判不寐欄干凭煖好¶
在影落清樽冷侵香幄歡餘未教人散¶
　　市橋栁(送/行)　　　　　　　　　蜀妓(野/語)¶
欲寄意渾無所有折盡市橋官栁看君着上征衫又相¶
將放船楚江口　後會不知何日又是男兒休要鎭長¶
相守茍富貴無相忘若相忘有如此酒¶
　　玉壺冰(瓜/)　　　　　　　　　張老小說¶
<pb:KR4j0073_WYG_011-39b>¶
西園摘處香和露洗盡南軒暑莫嫌坐上適來蠅只恐¶
怕寒難近玉壺冰　井花浮翠金盆小午夢初回後詩¶
翁自是不歸來不是青門無地可移栽¶
　¶
　¶
　¶
　¶
　花草稡編巻十一¶
