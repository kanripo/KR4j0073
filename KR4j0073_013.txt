# -*- mode: mandoku-view; -*-
#+TITLE: 花草稡編
#+DATE: 2015-08-25 00:49:45.805581
#+PROPERTY: ID KR4j0073
#+PROPERTY: BASEEDITION WYG    
#+PROPERTY: JUAN 卷十三
<pb:KR4j0073_WYG_013-1a>¶
欽定四庫全書¶
　花草稡編巻十三¶
　　　　　　　　　　　　明　陳耀文　輯¶
　中調¶
　　賀明朝　　　　　　　　　　　歐陽烱¶
憶昔花間相見後只憑纎手暗抛紅豆人前不解巧傳¶
心事别來依舊辜負春晝　碧羅衣上蹙金繡覩對鴛¶
鴦空裛淚痕透想韶顔非乆終是為伊只恁偷瘦¶
<pb:KR4j0073_WYG_013-1b>¶
　　朝玉堦　　　　　　　　　　　杜夀域¶
簾捲春寒小雨天牡丹花落盡惜庭軒髙空雙燕舞翩¶
翩無風輕絮暗墜苔錢　擬將幽怨冩香箋中心多少¶
事語難傳思量真箇惡因縁那堪長夢見在伊邊¶
　　玉堂春　　　　　　　　　　　晏同叔¶
帝城春暖御栁暗遮空苑海燕雙雙拂颺簾籠女伴相¶
携共遶林間路折得櫻桃揷髻紅　昨夜臨明㣲雨新¶
英徧舊叢寳馬香車欲傍西池看處楊花滿袖風¶
<pb:KR4j0073_WYG_013-2a>¶
　　二¶
後園春早殘雪尙濛烟草數樹寒梅欲綻香英小妺無¶
端折盡釵頭朶滿把金樽細細傾　憶得徃年同伴沉¶
吟無限情惱亂東風莫便吹零落惜取芳菲眼下明¶
　　後庭宴(庚溪/詩話)　　　　　　　　　石刻(宣和中/掘得)¶
千里故鄉十年華屋亂魂飛過屏山蔟眼重眉褪不勝¶
春菱花知我銷香玉　雙雙燕子歸來應解笑人幽獨¶
㫁歌零舞遺恨清江曲萬樹緑低迷一庭紅撲蔌¶
<pb:KR4j0073_WYG_013-2b>¶
　　望逺行　　　　　　　　　　　韋荘¶
欲别無言倚畫屏含恨暗傷情謝家庭樹錦鷄鳴殘月¶
落邊城　人欲别馬頻嘶緑槐十里長堤出門芳草路¶
萋萋雲雨别來易東西不忍别君後却入舊香閨¶
　　遐方怨　　　　　　　　　　　顧敻¶
簾影細簟紋平象紗籠玉指縷金羅扇輕嫰紅雙臉似¶
花明兩條眉黛逺山横　鳯簫歇鏡塵生遼塞音書絶¶
夣魂長暗驚玉郎經嵗負娉婷敎人争不恨無情¶
<pb:KR4j0073_WYG_013-3a>¶
　　臨江仙　　　　　　　　　　　滕子京¶
湖水連天天連水秋來分外澄清君山自是小蓬瀛氣¶
蒸雲夣澤波撼岳陽城　帝子有靈能鼓瑟凄然依舊¶
傷情㣲聞蘭芷動芳馨曲中人不見江上數峯青¶
　　　　　　　　　　　　　　　　東坡¶
夜飲東坡醒復醉歸來髣髴三更家僮鼻息若雷鳴敲¶
門都不應乆立聽江聲　長恨此身非我有何時忘却¶
營營夜來風静縠紋平扁舟從此逝江海寄餘生¶
<pb:KR4j0073_WYG_013-3b>¶
　　　春暮　　　　　　　　　　　晁無咎¶
緑暗汀洲三月暮落花風静㠶收埀楊低映朩蘭舟半¶
篙春水滑一叚夕陽愁　㶚水橋東囘首處美人親上¶
簾鈎青鸞無計入紅樓行雲歸楚峽飛夣到楊州¶
　　　　　　　　　　　　　　　　李端叔¶
九十日春都過了㝷常偶到江臯水容山態兩相饒草¶
平天一色風暖燕雙高　酒病厭厭何計那飛紅更送¶
無聊鶯聲猶似耳邊嬌難囘巫峽夣空恨武陵桃¶
<pb:KR4j0073_WYG_013-4a>¶
　　　感舊　　　　　　　　　　　陳去非¶
憶昔午橋橋上飲坐中多少豪英長溝流月去無聲杏¶
花踈影裏吹笛到天明　二十餘年成一夣此身雖在¶
堪驚閒登小閣看新晴古今多少事漁唱起三更¶
　　　　　　　　　　　　　　　　秦少㳺¶
千里瀟湘挼藍浦蘭撓昔日曽經月髙風定露華清㣲¶
波澄不動冷浸一天星　獨倚桅檣情悄悄遥聞妃瑟¶
泠泠新聲含盡古今情曲中人不見江上數峯青¶
<pb:KR4j0073_WYG_013-4b>¶
　　　　　　　　　　　　　　　　晁叔用¶
憶昔西池池上飲年年多少歡娛别來不寄一行書㝷¶
常相見了猶道不如初　安稳錦屏今夜夢月明好渡¶
江湖相思休問定何如情知春去後管得落花無¶
　　　　　　　　　　　　　　　　程正伯¶
濃緑鎻窓閒院静照人明月團圓夜長幽夢見伊難痩¶
從香臉薄愁到翠眉殘　只道花時容易見如今花盡¶
春闌畫樓依舊五更寒可憐紅綉被空記合時歡¶
<pb:KR4j0073_WYG_013-5a>¶
　　　夜景　　　　　　　　　　　李知㡬¶
煙桞踈踈人悄悄畫樓風外吹笙倚欄聞喚小紅聲薫¶
香臨欲睡玉漏已三更　坐待不來來不去一方明月¶
中庭粉墻東畔小橋横起來花影下扇子撲飛螢¶
　　　阿初方去　　　　　　　　　趙徳麟¶
枝上粉香吹欲盡依前庭院春風更誰同遶摘芳叢漏¶
殘金獸冷信斷錦屏空　看結燈花愁不睡酒闌無夢¶
相逢凄凉長判一生中不知雲外月永夜在房櫳¶
<pb:KR4j0073_WYG_013-5b>¶
　　　立春(自名鴈/後歸)　　　　　　　　賀方囘¶
巧剪合歡羅勝子釵頭春意翩翩艶歌淺笑拜嫣然願¶
郎宜此酒行樂駐蕐年　未至文園多病客幽襟悽斷¶
堪憐舊遊夣掛碧雲邊人歸落鴈後思發在花前¶
　　　憶舊　　　　　　　　　　　張𢎞範¶
千古武陵溪上路桃源流水潺潺可憐仙契剰濃歡黄¶
鸝驚夣破青鳥喚春還　囘首舊遊渾不見蒼煙一片¶
荒山玉人何處倚闌干紫簫明月底翠袖暮雲寒¶
<pb:KR4j0073_WYG_013-6a>¶
　　　　　　　　　　　　　　　　石孝友¶
一霎狂雲驚雨過月華恰到簾幃檻前疊石翠參差洞¶
房相見處燈火乍凉時　睡玉眠花愁夜短忩忩共惜¶
佳期風梧不動酒醒遲好同蝴蝶夣飛上鳯凰枝¶
　　二¶
醉䄂吟鞭行色裏㡌簷低䖏風斜晚山一半被雲遮殘¶
陽明逺水古朩集棲鴉　暮去朝來縁底事不如早早¶
還家曲屏深幌小窓紗翠沾眉上桞紅揾臉邊花¶
<pb:KR4j0073_WYG_013-6b>¶
　　　自詠　　　　　　　　　　　劉徳脩¶
我似萬山千里外悠然一片歸雲官銜猶自帶云云誰¶
知前進士已是故将軍　閒行閒坐閒飲酒閒拈閒字¶
閒文諸公留我笑紛紛一枝簮寳髻六幅舞羅裙¶
　　　閨怨　　　　　　　　　　　劉叔安¶
蕩紫飄紅芳信斷都無人問穠纎吟鞭倚醉問凉蟾香¶
消金縷篆塵壓寳粧奩　夣峽朝雲飛不到一春離緒¶
厭厭却疑歸燕礙重簾心期花底誤眉恨桞邊添¶
<pb:KR4j0073_WYG_013-7a>¶
　　　　　　　　　　　　　　　　晁叔用¶
雙舸亭亭横晚渚城中飛觀嵳峩畫橋燈火照清波玉¶
鈎平浸水金鎻半沉河　試問無情堤上桞也應厭聼¶
離歌人生無奈别離何夜長嫌夣短淚少怕愁多¶
　　　　　　　　　　　　　　　顧夐¶
碧染長空池似鏡倚樓閒望凝情滿衣紅藕細香清象¶
床珍簟山障掩玉琴横　暗想昔時歡笑事如今贏得¶
愁生慱山爐煖澹煙輕蟬吟人静殘日傍小窓明¶
<pb:KR4j0073_WYG_013-7b>¶
　　　　　　　　　　　　　　　　晏叔原¶
東野亡來無麗句于君去後少交親追思徃事好沾巾¶
白頭王建在猶見詠詩人　學道深山空自老畱名千¶
載不干身酒筵歌席莫辭頻争如南陌上占取一年春¶
　　　離懐　　　　　　　　　　　王逐客¶
别岸相逢何草草扁舟兩岸埀楊綉屏珠箔綺香囊酒¶
深歌拍緩愁入翠眉長　燕子歸來人去也此時無奈¶
昏黄桃花應是我心腸不禁㣲雨流淚湿紅粧¶
<pb:KR4j0073_WYG_013-8a>¶
　　　　　　　　　　　　　　　　閻選¶
雨停荷芰逗濃香岸邉蟬噪埀楊物華空有舊池塘不¶
逢仙子何處夣襄王　珍簟對欹鴛枕冷此來塵暗凄¶
凉欲慿危檻恨偏長藕花珠綴猶似汗凝粧¶
　　　　　　　　　　　　　　　　李後主¶
櫻桃落盡春歸去蝶翻輕粉雙飛子規啼月小樓西玉¶
鈎羅幕惆悵暮煙埀　别巷寂寥人散後望殘煙草低¶
迷爐香閒裊鳯凰兒空持羅帶囘首恨依依¶
<pb:KR4j0073_WYG_013-8b>¶
　(續聞云親見後主梵葉書塗注數字未嘗不全蘇子/由題此詞云凄凉怨慕真亡國之音也)¶
　(西清詩話云後主圍城中作詞云櫻桃結子春歸盡/蝶翻金粉雙飛子規啼月小樓西畫簾朱箔惆悵捲)¶
　(金泥門巷寂寞人去後望殘烟草低迷詞未就而城/破墨荘謾録云劉廷仲為補之云何時重聼玉騘嘶)¶
　(撲簾桞絮依/約夣囘時)¶
　　二¶
庭空客散人歸後畫堂半掩珠簾林風淅淅夜厭厭小¶
樓新月囘首自纎纎　春光鎮在人空老新愁徃恨何¶
窮鎖窓力困起還慵一聲羌笛驚起醉怡容¶
<pb:KR4j0073_WYG_013-9a>¶
　　　宫詞　　　　　　　　　　　鹿䖍扆¶
金鏁重門荒苑静綺窓愁對秋空翠華一去寂無蹤玉¶
樓歌吹聲斷已隨風　煙月不知人事改夜闌還照深¶
宫藕花相向野塘中暗傷亡國清露泣香紅¶
　　　柳　　　　　　　　　　　　許庭(庚溪/詩話)¶
不見昭陽宫内桞黄金齊撚輕柔東君昨夜到皇州玉¶
階金井無處不風流　悵望翠華春欲暮六宫都鎻春¶
愁煖風吹動繡簾鈎飛花委地時轉玉香毬¶
<pb:KR4j0073_WYG_013-9b>¶
　　二¶
不見隋河堤上桞緑隂流水依依龍舟東下疾於飛千¶
條萬葉濃翠染旌旗　記得當年春去也錦㠶不見西¶
歸故抛輕絮㸃人衣如将亡國恨説與路人知¶
　　三¶
不見陶家門外桞柴扉一徑遥通閉門終日掩清風感¶
君高節緑䕃向人濃　籬落蕭踈鷄犬静日長飛絮濛¶
濛先生一醉萬縁空經時髙卧不到翠隂中¶
<pb:KR4j0073_WYG_013-10a>¶
　　四¶
不見都門亭畔桞春來緑盡長條桞邊行色馬蕭蕭一¶
枝折贈相見又何朝　酒盡曲終人去也風前亦自無¶
聊秪應於我恨偏饒東君特地付與沈郎腰¶
　　五¶
不見㶚陵原上桞徃來過盡蹄輪朝離南楚暮西秦不¶
成名利嬴得鬢毛新　莫怪枝條憔悴損一生唯苦征¶
塵兩三煙樹倚孤村夕陽影裏愁殺宦㳺人¶
<pb:KR4j0073_WYG_013-10b>¶
　　　夏景　　　　　　　　　　　永叔¶
池外輕雷池上雨雨聲滴碎荷聲小樓西角斷虹明欄¶
干倚處待得月華生　燕子飛來窺畫棟玉鈎埀下簾¶
旌凉波不動簟紋平水晶䨇枕傍有堕釵横¶
　　　絳華堂進泛索　　　　　　　張掄¶
聞道彤廷森寳仗霜風逐雨驅雲六龍扶輦下青𡨕香¶
隨鸞扇逺日映赭袍明　簾捲天街人頂戴滿城喜氣¶
氤氲等閒散作八荒春祗知天意好昨夜月華新¶
<pb:KR4j0073_WYG_013-11a>¶
　　　　　　　　　　　　　　　　毛文錫¶
暮蟬聲盡落斜陽銀蟾影挂瀟湘黄陵廟側水茫茫楚¶
山紅樹煙雨隔高唐　岸泊漁燈風颭碎白蘋逺散濃¶
香靈娥鼓瑟韻清商朱絃凄切雲散碧天長¶
　　　　　　　　　　　　　　　　牛希濟¶
峭碧參差十二峯冷煙寒樹重重瑶姫宫殿是仙蹤金¶
鑪珠帳香靄晝偏濃　一自楚王驚夣斷人間無路相¶
逢至今雲雨帯愁容月斜江上征棹動晨鐘¶
<pb:KR4j0073_WYG_013-11b>¶
　　二¶
江繞黄陵春廟閒嬌鶯獨語關關滿庭重疊緑苔斑隂¶
雲無事四散自歸山　簫鼓聲稀香燼冷月娥歛盡灣¶
環風流皆道勝人間須知狂客判死為紅顔¶
　　三¶
素洛春光㶑灔平千重媚臉初生凌波羅襪勢輕輕煙¶
籠日照珠翠半分明　風引寳衣疑欲舞鸞迴鳯翥堪¶
驚也知心許恐無成陳王辭賦千載有聲名¶
<pb:KR4j0073_WYG_013-12a>¶
　　四¶
桞帶揺風漢水濵平蕪兩岸争勻鴛鴦對浴浪痕新㺯¶
珠游女㣲笑自含春　輕歩暗移蟬鬢動羅裙風惹輕¶
塵水精宫殿豈無因空勞纎手解珮贈情人¶
　　五¶
洞庭波浪颭晴天君山一㸃凝煙此中真境属神仙玉¶
樓珠殿相應月輪邊　萬里平湖秋色冷星辰埀影參¶
然橘林霜重更紅鮮羅浮山下有路暗相連¶
<pb:KR4j0073_WYG_013-12b>¶
　　　梅　　　　　　　　　　　　李易安¶
庭院深深深㡬許雲忩霧閣春遲為誰憔悴損芳姿夜¶
來清夣好應是發南枝　玉瘦檀輕無限恨南樓羌管¶
休吹濃香吹盡有誰知暖風遲日也别到杏花肥¶
　　二¶
庭院深深深㡬許雲窓霧閣常扄桞梢梅蕚漸分明春¶
歸秣陵樹人客建安城　感月吟風多少事如今老去¶
無成誰憐憔悴更彫零燈花空結蕋離别共傷情¶
<pb:KR4j0073_WYG_013-13a>¶
　　　寄外　　　　　　　　　　　劉氏(苕溪/漁隠)¶
千里長安名利客輕離輕散㝷常難禁三月好風光滿¶
階芳草緑一片杏花香　記得年時臨上馬看人眼淚¶
汪汪如今不忍更思量恨無千日酒空斷九迴腸(劉章/文虎)¶
(妻名彤/字文美)¶
　　　立春寄季順姝　　　　　　　延安夫人¶
一夜東風穿綉戸融融暖應佳時春來何䖏最先知平¶
明堤上桞染遍欝金枝　姊妹嬉遊時節近今朝應怨¶
<pb:KR4j0073_WYG_013-13b>¶
來遲憑誰説與到家期玉釵頭上勝留待逺人歸¶
　　　熟水　　　　　　　　　　　易少夫人¶
何處丼泉來席上嫩黄初沸銀瓶月團嘗罷有餘清惠¶
山名品在歌舞暫留停　欲賞壑源新氣味不應兼進¶
豨苓此中端有淡交情相如方病酒一飲骨毛輕¶
　　接賢賔　　　　　　　　　　　毛文錫¶
香韉鏤䄡五花騘值春景初融流珠噴沫躞蹀汗血流¶
紅　少年公子能乘馭金鑣玉轡瓏𤧚為惜珊瑚鞭不¶
<pb:KR4j0073_WYG_013-14a>¶
下驕生百歩千蹤信穿花從拂桞向九陌追風¶
　　荷花媚¶
霞苞露荷碧天然地别是風流摽格重重青盖下千嬌¶
照水好紅紅白白　每悵望明月清風夜甚低迷不語¶
妖邪無力終湏放船児去清香深處住看伊顔色¶
　　鞓紅¶
粉香尤嫩衾寒可慣怎奈向春心已轉玉容别是一般¶
閑婉悄不管桃紅杏淺　月影簾櫳金堤波靣漸細細¶
<pb:KR4j0073_WYG_013-14b>¶
香風滿院一枝折寄故人雖逺輙莫使江南信斷¶
　　憶江南　　　　　　　　　　　馮延已¶
去嵗迎春樓上月正是西窓夜凉時節玉人貪睡墜釵¶
雲粉消粧薄見天真　人非風月長依舊破鏡塵筝一¶
夣經年瘦今宵簾幙颺花隂空餘枕淚獨傷心¶
　　二¶
今日相逢花未發正是去年别離時節東風次第有花¶
開恁時須約却重來　重來不怕花堪折秪怕明年花¶
<pb:KR4j0073_WYG_013-15a>¶
發人離别别離若向百花時東風弹淚有誰知¶
　　　尋梅　　　　　　　　　　　沈㑹宗¶
幽香淺淺濕未透認雪底思來始有剪裁尙覺瓊瑶皱¶
苦寒中越恁骨清肌瘦　東風氣象園林舊又今年而¶
今時候急宜小摘當罇酒選一枝且付玉人纎手¶
　　二¶
今年早覺花信蹉想芳心未應悞我一日小徑幾囬過¶
始朝來㝷見雪痕㣲破　眼前大抵情無那好景色只¶
<pb:KR4j0073_WYG_013-15b>¶
銷些箇春風爛漫都且可是而今枝上一朶兩朶¶
　　繫裙腰　　　　　　　　　　　張子野¶
清霜蟾照夜雲天朦朧影畫勾欄人情縱似長情月𥮅¶
一年又能得幾畨圓　欲寄西江題葉字流不到五亭¶
前東池始有新荷緑尙小如錢問何日藕㡬時蓮¶
　　　　　　　　　　　　　　　　劉叔儗¶
山兒矗矗水兒清船兒似葉兒輕風兒更沒人情月兒¶
明厮合凑送人行　眼兒蔌蔌淚兒傾燈兒更冷清清¶
<pb:KR4j0073_WYG_013-16a>¶
遭逢鴈兒又沒前程一聲聲怎生得夣兒成¶
　　　　　　　　　　　　　　　　魏夫人(芳草/渡)¶
燈花耿耿漏遲遲人别後夜凉時西風瀟洒夣初囘誰¶
念我就单枕皺雙眉　錦屏綉幌與秋期腸欲斷淚偷¶
埀月明還到小窓西我恨你我憶你你争知¶
　　秋蘂香引(相/思)　　　　　　　　　桞耆卿¶
留不得光隂催促有芳蘭歇好花謝唯頃刻彩雲易散¶
琉璃脆驗前事端的　風月夜㡬處前蹤舊跡忍思憶¶
<pb:KR4j0073_WYG_013-16b>¶
這囘望斷永作終天隔向仙島歸𡨕路兩無消息¶
　　少年心　　　　　　　　　　　黄魯直¶
對景惹起愁悶染相思病成方寸是阿誰先有意阿誰¶
薄倖斗頓恁少喜多嗔　合下休傳音問你有我我無¶
你分似合歡桃核真堪人恨心兒裏有兩箇人人¶
　　七娘子　　　　　　　　　　　向子諲¶
山圍水繞髙唐路恨宻雲不下陽臺雨霧閣雲窓風亭¶
月户分明携手同行䖏　而今不見生塵歩但長江無¶
<pb:KR4j0073_WYG_013-17a>¶
語東流去滿地落花漫天飛絮誰知緫是離愁做¶
　　　　　　　　　　　　　　　　頥堂¶
花明霧暗非花霧似春屏短夣無憑㩀夜月將來曉燈¶
催去半衾餘暖空留住　情柔意宻愁千縷想一聲鷄¶
唱東城路暫作行雲暫為行雨陽臺望極人何處¶
　　一剪梅(舟過/呉江)　　　　　　　　　蔣勝欲¶
一片春愁待酒澆江上舟揺樓上帘招秋娘渡與泰娘¶
橋風又飄飄雨又蕭蕭　何日歸家洗客袍銀字笙調¶
<pb:KR4j0073_WYG_013-17b>¶
心字香燒流光容易把人抛紅了櫻桃緑了芭蕉¶
　　　客中新雪　　　　　　　　　方秋崖¶
誰剪輕瓊做物華春遶天涯水遶天涯園林曉樹恁横¶
斜道是梅花不是梅花　宿鷺聮拳倚斷槎昨夜寒些¶
今夜寒些孤舟簔笠釣烟沙待不思家怎不思家¶
　　　　　　　　　　　　　　　　晏璧¶
客路輕寒笑敝貂一半春銷一半魂銷滿城風雨冷蕭¶
蕭去嵗花朝今嵗花朝　記得樓西畫扇招汗濕鮫綃¶
<pb:KR4j0073_WYG_013-18a>¶
淚濕鮫綃别時楊桞又長條人在溪橋月在溪橋¶
　　　　　　　　　　　　　　　　劉潜夫¶
陌上行行恠府公還是文窮還是詩窮下車上馬太匆¶
匆來是春風去是秋風　階銜免得管兵農嬉到昏鐘¶
睡到齋鐘不湏提岳與知宫喚作溪翁喚作山翁¶
　　　　　　　　　　　　　　　　程正伯¶
小㑹幽歡正及時花也相宜人也相宜寳香未斷燭光¶
低莫厭杯遲莫恨懽遲　夜漸深深漏漸稀風已侵衣¶
<pb:KR4j0073_WYG_013-18b>¶
露巳沾衣一盃重勸莫相違何似休歸何似同歸¶
　　　　　　　　　　　　　　　　徐淵子(似/道)¶
學道從來不則聲行也東銘坐也西銘爺娘死後更伶¶
仃也不看經也不齋僧　却言淵子太狂生行也輕輕¶
坐也輕輕他年青史緫無名你也能亨我也能亨(淵子/天台)¶
(人初官戸曹其長方以道學自高毎以輕鋭抑之適其/長以母死去官淵子賦此詞)¶
　　　咸淳甲子又復經量湖南　　　醴陵士人¶
宰相巍巍坐廟堂説着經量便要經量那箇臣僚上一¶
<pb:KR4j0073_WYG_013-19a>¶
章頭説經量尾説經量　輕狂太守在吾邦聞説經量¶
星夜經量山東河北乆抛荒好去經量胡不經量¶
　　　春别　　　　　　　　　　　虞集¶
荳䓻稍頭春色䦨風滿前山雨滿前山杜䳌啼血五更¶
殘花不禁寒人不禁寒　離合悲歡事㡬般離有悲歡¶
合有悲歡别時容易見時難怕唱陽闗莫唱陽關¶
　　　　　　　　　　　　　　　　李易安¶
紅藕香殘玉簟秋輕解羅裳獨上蘭舟雲中誰寄錦書¶
<pb:KR4j0073_WYG_013-19b>¶
來鴈字囘時月滿西樓　花自飄零水自流一種相思¶
兩處閒愁此情無計可消除纔下眉頭又上心頭¶
　　　　　　　　　　　　　　　　易祓妻¶
染淚脩書寄彦章貪做前廊忘却囘廊功名成遂不還¶
鄉石做心腸鐡做心腸　紅日三竿懶畫粧虛度韶光¶
瘦損容光相思何日得成䨇羞對鴛鴦懶對鴛鴦¶
　　唐多令　　　　　　　　　　　劉改之¶
蘆葉滿汀洲寒沙帶淺流二十年重到南樓桞下繫船¶
<pb:KR4j0073_WYG_013-20a>¶
猶未稳能㡬日是中秋　黄鶴斷磯頭故人今在否舊¶
江山都是新愁欲買桂花重載酒終不似少年遊¶
　　　惜别　　　　　　　　　　　呉君特¶
何處合成愁離人心上秋縱芭蕉不雨也颼颼都道晚¶
凉天氣好有明月怕登樓　年事夣中休花空煙水流¶
燕辭歸客尙淹留埀桞不縈裙帶住謾長是繫行舟¶
　　　　　　　　　　　　　　　　鄧光薦¶
雨過水明霞潮囬岸帯沙葉聲寒飛透窓紗懊恨西風¶
<pb:KR4j0073_WYG_013-20b>¶
吹世換更吹我落天涯　寂寞古豪華烏衣日又斜説¶
興亡燕入誰家惟有南來無數鴈和明月宿蘆花¶
　　　苕溪故妓　　　　　　　　　尹煥(野/語)¶
蘋末轉清商溪聲供夕凉緩傳盃催喚紅粧慢綰烏雲¶
新浴罷裙拂地水沉香　歌短舊情長重來驚鬂霜悵¶
緑隂青子成䨇説着前歡佯不采颺蓮子把鴛鴦¶
　(惟曉嘗於苕溪籍中偶有所盼後十年復訊舊㳺則/巳歸一宗子矣雖經生子而名未落籍因假於郡將)¶
　(乆之始來相對若不勝情者為賦/此詞人以為可繼杜牧之之事云)¶
<pb:KR4j0073_WYG_013-21a>¶
　　蝶戀花　　　　　　　　　　　李後主¶
遥夜亭臯閒信歩乍過清明早覺傷春暮數㸃雨聲風¶
約住朦朧淡月雲來去　桃李依依春暗度誰在秋千¶
笑裡低低語一片芳心千萬緒人間沒箇安排處(見樽/前集)¶
(本事曲以為/山東李冠作)¶
　　　　　　　　　　　　　　　　馮延巳¶
花外寒鷄天欲曙香印成灰起坐渾無緒庭際髙梧凝¶
宿霧巻簾䨇鵲驚飛去　屏上羅衣閒綉縷一餉關情¶
<pb:KR4j0073_WYG_013-21b>¶
憶遍江南路夜夜夣魂休謾語已知前事無情處¶
　　二¶
蕭索清秋珠泪墜枕簟㣲凉展轉渾無寐殘酒欲醒中¶
夜起月明如練天如水　堦下寒聲啼絡緯庭樹金風¶
悄悄重門閉可惜舊歡携手地思量一夕成憔悴¶
　　三¶
㡬度鳯樓同飲宴此夕相逢却勝當時見低語前歡頻¶
轉靣雙眉歛恨春山逺　䗶燭淚流羌笛怨偷整羅衣¶
<pb:KR4j0073_WYG_013-22a>¶
欲唱情猶懶醉裡不辭金爵滿陽關一曲腸千斷¶
　　四¶
㡬日行雲何處去忘了歸來不道春將暮百草千花寒¶
食路香車繫在誰家樹　淚眼倚樓頻獨語雙燕飛來¶
陌上相逢否撩亂春愁如桞絮悠悠夣裡無㝷處¶
　　　　　　　　　　　　　　　　晏同叔¶
簾幕風輕䨇語燕午醉醒來桞絮飛撩亂心事一春猶¶
未見餘花落盡青苔院　百尺朱樓閒倚遍薄雨濃雲¶
<pb:KR4j0073_WYG_013-22b>¶
抵死遮人面消息未知歸早晚斜陽只送平波逺¶
　　二¶
檻菊愁烟蘭泣露羅幕輕寒燕子雙飛去明月不諳離¶
恨苦斜光到曉穿朱戸　昨夜西風彫碧樹獨上髙樓¶
望盡天涯路欲寄彩牋憑尺素山長水濶知何處¶
　　三¶
黎葉踈紅蟬韻歇銀漢風髙玉管聲凄切枕簟乍凉銅¶
漏咽誰教社燕輕離别　草際蟲吟珠露結宿酒醒來¶
<pb:KR4j0073_WYG_013-23a>¶
不記歸時節多少衷腸猶未說朱簾一夜朦朧月¶
　　　　　　　　　　　　　　　　小山¶
醉别西樓醒不記春夣秋雲聚散真容易斜月半窓還¶
少睡畫屏閒展呉山翠　衣上酒痕詩裡字㸃㸃行行¶
緫是凄凉意紅燭自憐無好計夜寒空替人埀淚¶
　　二¶
欲减羅衣寒未去不捲珠簾人在深深處殘杏枝頭花¶
㡬許啼紅正恨清明雨　盡日沉香烟一縷宿酒醒遲¶
<pb:KR4j0073_WYG_013-23b>¶
惱破春情緒逺信還因歸燕誤小屏風上西江路¶
　　三¶
碧落秋風吹玉樹翠節紅旌晚過銀河路休笑星機停¶
㺯杼鳯幃已在雲深處　樓上金針穿綉縷誰管天邊¶
隔嵗分飛苦試等夜䦨㝷别緒浪痕千㸃羅衣露¶
　　四¶
碧玉高樓臨水住紅杏開時花底曽相遇一曲陽春春¶
已暮曉聲鶯斷朝雲去　逺水來從樓下路過盡流波¶
<pb:KR4j0073_WYG_013-24a>¶
未得魚中素月細風尖垂桞渡夣魂常在分襟處¶
　　五¶
夣入江南煙水路行盡江南不與離人遇睡裡銷魂無¶
説處覺來惆悵佳期誤　欲盡此情書尺素浮鴈沉魚¶
終了無憑據却倚鯤絃歌别緒斷腸移破秦筝柱¶
　　六¶
黄菊開時傷聚散曽記花前共說深深願重見金英人¶
未見相思一夜天涯逺　羅䄂同心閒結徧帯易成䨇¶
<pb:KR4j0073_WYG_013-24b>¶
人恨成雙晩欲寫綵箋書别怨枕痕早巳先書滿¶
　　　　　　　　　　　　　　　　丁謂之¶
十二層樓春色早三殿笙歌九陌風光好堤桞岸花連¶
複道玉梯相對開蓬島　鶯囀喬林魚在藻太液㣲波¶
緑闘王孫草南闕萬人瞻羽葆後天祝聖天難老¶
　　　情景　　　　　　　　　　　宋子京¶
綉幕茫茫羅帳捲春睡騰騰困入嬌波慢隠隠枕痕留¶
玉臉膩雲斜溜釵頭燕　逺夣無端懽又散淚落胭脂¶
<pb:KR4j0073_WYG_013-25a>¶
界破蜂黄淺整了翠鬟匀了面芳心一寸情何限¶
　　　　　　　　　　　　　　　　杜夀域¶
籬落繁枝千萬片猶自多情似雪随風轉昨夜笙歌容¶
易散酒醒添得愁無限　樓上春雲山四面過盡征鴻¶
暮景烟深淺一晌凭欄人未見紅綃掩淚思量遍¶
　　二¶
惆悵留春留不住欲到清和背我堂堂去飛絮落花和¶
細雨凄凉庭院流鶯度　更被閒愁相賺誤夣斷高唐¶
<pb:KR4j0073_WYG_013-25b>¶
囘首桃源路一晌沉吟無意緒分明徃事今何處¶
　　三¶
整頓雲鬟初睡起庭院無風盡日簾垂地畫閣巢新燕¶
聲喜楊花狂散無拘繫　近來早是添憔悴金縷衣寛¶
賽過宫腰細苒苒光隂似流水春殘鶯老人千里¶
　　　春思　　　　　　　　　　　趙元鎮¶
盡日東風吹緑樹向晚輕寒數㸃催花雨年少凄凉天¶
賦與更堪春思縈離緒　臨水髙樓携酒處曽倚哀絃¶
<pb:KR4j0073_WYG_013-26a>¶
歌斷黄金縷樓下水流何處去凭欄目送蒼烟暮¶
　　　别恨　　　　　　　　　　　呉子和¶
急水浮萍風裏絮恰似人情恩愛無憑據去便不來來¶
便去到頭畢竟成輕負　簾巻春山朝又暮鶯燕空忙¶
不念花無主心事萬千誰與訴斷雲零雨知何處¶
　　　春思　　　　　　　　　　　前人¶
滿地落紅初過雨緑樹成隂紫燕風前舞烟草低迷縈¶
小路晝長人静扄朱戸　沉水香銷新剪苧欹枕朦朧¶
<pb:KR4j0073_WYG_013-26b>¶
花底聞鶯語春夣又還随桞絮等閒飛過東墻去¶
　　　佳人　　　　　　　　　　　李冠¶
貼鬂香雲雙綰緑桞弱花嬌一㸃春心足不肯玉簫閒¶
度曲惱人特把青蛾蹙　静夜溪橋霜薄屋獨影行歌¶
驚起雙鸞宿愁破酒䦨閨夣熟月斜窓外風敲竹¶
　　　春暮　　　　　　　　　　　永叔¶
庭院深深深㡬許楊桞堆煙簾幙無重數金勒彫鞍遊¶
冶處樓高不見章臺路　雨横風狂三月暮門掩黄昏¶
<pb:KR4j0073_WYG_013-27a>¶
無計留春住淚眼問花花不語亂紅飛過秋千去¶
　　　懐舊　　　　　　　　　　　前人(一作俞/克成)¶
海燕雙來歸畫棟簾影無風花影頻移動半醉海棠春¶
睡重緑鬟堆枕香雲擁　翠被雙盤金縷鳯憶得前春¶
有箇人人共花裏鶯聲時一㺯日斜驚起相思夣¶
　　春恨　　　　　　　　　　　　桞永¶
竚立危樓風細細極望春愁黯黯生天際草色煙光殘¶
照裏無言誰㑹凭欄意　擬把踈狂圖一醉對酒當歌¶
<pb:KR4j0073_WYG_013-27b>¶
強樂還無味衣帯漸寛終不悔為伊消得人憔悴¶
　　　緑楊　　　　　　　　　　　張子野¶
移得緑楊栽後院漸學宫腰二月青猶短不似㶚陵作¶
送逺千思萬縷東西岸　㡬度小眉愁不展休唱陽關¶
真箇無腸斷分付與春春不管條條盡是離人怨¶
　　　春暮　　　　　　　　　　　東坡¶
花褪殘紅青杏小燕子來時緑水人家曉枝上桞綿吹¶
又少天涯何處無芳草　墻裏秋千墻外道墻外行人¶
<pb:KR4j0073_WYG_013-28a>¶
墻裏佳人笑笑漸不聞聲漸悄多情却被無情惱¶
　　　離别　　　　　　　　　　　前人¶
春事䦨珊芳草歇客裏風光又過清明節小院黄昏人¶
憶别落紅處處聞啼鴂　咫尺江山分楚越目斷魂銷¶
應是音塵絶夣破五更心欲折角聲吹落梅花月¶
　　　　　　　　　　　　　　　　秦少㳺¶
鍾送黄昏鷄報曉昏曉相催世事何時了萬苦千愁人¶
自老春來依舊生芳草　忙處人多閒處少閒處光隂¶
<pb:KR4j0073_WYG_013-28b>¶
㡬箇人知道獨上小樓雲杳杳天涯一㸃青山小¶
　　二¶
曉日窺軒䨇燕語似與佳人共惜春將暮屈指艶陽都¶
㡬許可無時霎閒風雨　流水落花無問處只有飛雲¶
冉冉來還去持酒勸雲雲且住憑君礙斷春歸路¶
　　　　　　　　　　　　　　　　趙徳麟¶
捲絮風頭寒欲盡墜粉飄香日日紅成陣新酒又添殘¶
酒困今春不减前春恨　蝶去鶯飛無處問隔水樓髙¶
<pb:KR4j0073_WYG_013-29a>¶
望斷雙魚信惱亂横波秋一寸斜陽只與黄昏近¶
　　　　　　　　　　　　　　　　司馬槱¶
妾本錢塘江上住花落花開不管流年度燕子却啣春¶
色去黄昏㡬度瀟瀟雨　蝉鬂犀梳雲欲吐檀板新聲¶
唱徹黄金縷酒醒夣囬無覔處凄凉明月生秋浦¶
　(春渚紀聞云司馬才仲初在洛下晝寢夣一羙姝牽/帷而歌云妾本云云瀟瀟雨才仲愛其詞因詢曲名)¶
　(云是黄金縷且曰後日相見於錢塘江上及才仲以/東坡荐應制舉中等遂為錢塘幕官其廨舎後堂蘇)¶
　(小墓在焉時秦少章為錢塘尉為續其詞後云蟬鬂/云云生秋浦不逾年或見才仲携一麗人登舟繼而)¶
<pb:KR4j0073_WYG_013-29b>¶
　(火起倏不見舟尾狼忙者走報家已痛哭矣雲/齋廣録俱以為夣小小歌詞苕溪漁隠亦載)¶
　　　鞋　　　　　　　　　　　　楊補之¶
端正纎柔如玉削窄韈弓鞵暖襯呉綾薄掌上細看才¶
半搦巧偷強奪嘗春酌　稳稱身材輕綽約㣲歩盈盈¶
未怕香塵覺試問更誰如様脚除非借與嫦娥着¶
　　　柳¶
愛日輕明新雪後桞眼星星漸欲穿窓牖不待長亭傾¶
别酒一枝已入騷人手　淺淺挼藍輕蠟透過盡氷霜¶
<pb:KR4j0073_WYG_013-30a>¶
便與春争秀強對青銅簮白首老來風味難依舊¶
　　二¶
桃蕚新香梅落後暗葉藏鴉苒苒垂亭牖舞困低迷如¶
着酒亂絲偏近遊人手　雨過朦朧斜日透客舎青青¶
特地添明秀莫話揚鞭囬别首渭城荒逺無交舊¶
　　三¶
蠢蠢黄金初脫後暖日飛綿取次粘窓牖不見長條低¶
拂酒贈行應已輸先手　鸎擲金梭飛不透小榭危樓¶
<pb:KR4j0073_WYG_013-30b>¶
䖏䖏添竒秀何日隋堤縈馬首路長人逺空思舊¶
　　　曉行　　　　　　　　　　　周美成¶
月皎驚烏棲不定更漏將殘轣轆牽金井喚起兩眸清¶
烱烱淚花落枕紅綿冷　執手霜風吹鬂影去意徊徨¶
别語愁難聽樓上䦨干横斗柄露寒人逺鷄相應¶
　　　　　　　　　　　　　　　　石孝友¶
别後相思無限憶欲說相思要見終無計擬寫相思將¶
近似如何盡得相思意　眼底相思心裏事縱把相思¶
<pb:KR4j0073_WYG_013-31a>¶
寫盡憑誰寄多少相思都做淚一齊淚損相思字¶
　　二¶
薄倖人人留不住楊桞花時還是成虛度一枕夣囬春¶
又去海棠吹落胭脂雨　金鴨未銷香篆吐斷盡柔腸¶
看取沉烟縷獨上危樓凝望處西山暝色連南浦¶
　　　題扇　　　　　　　　　　　金章宗(歸潜/志)¶
㡬股湘江龍骨瘦巧様翻騰疊作湘波皺金縷小鈿花¶
草闘翠條更結同心扣　金殿珠簾閒永書一握清風¶
<pb:KR4j0073_WYG_013-31b>¶
暫喜懐中透忽聴傳宣須急奏輕輕褪入香羅䄂¶
　　　清明前兩日聞燕　　　　　　汪宗臣¶
年去年來來去早恠底不來庭院春光老知過誰家翻¶
别調家家望斷飛蹤窅　千里瀟湘烟𣺌𣺌不記彫梁¶
舊日恩多少匝近清明簷外呌故巢猶在朱簷曉¶
　　一籮金　　　　　　　　　　　李石才¶
武陵春色濃如酒逰冶才郎初試花間手綘蠟燒殘人¶
静後眉峯便作傷春皺　一霎風狂和雨驟桞嫩花柔¶
<pb:KR4j0073_WYG_013-32a>¶
揮不禁僝僽明日餘香知在否粉羅猶有殘紅透¶
　　捲珠簾　　　　　　　　　　　魏夫人¶
記得來時春未暮執手攀花䄂染花梢露暗卜春心共¶
花語争尋雙朶争先去　多情因甚相辜負輕拆輕離¶
欲向誰分訴淚濕海棠花枝處東君空把奴分付¶
　　　　　　　　　　　　　　　　李易安¶
淚揾征衣脂粉煖四疊陽闗唱了千千遍人道山長山¶
又斷蕭蕭㣲雨聞孤館　惜别傷離方寸亂忘了臨行¶
<pb:KR4j0073_WYG_013-32b>¶
酒盞深和淺若有音書憑過鴈東萊不似蓬萊逺¶
　　二¶
暖雨清風初破凍桞眼梅腮已覺春心動酒意詩情誰¶
與共淚融殘粉花鈿重　乍試夾衫金縷縫山枕斜欹¶
枕損釵頭鳯獨抱濃愁無好夣夜䦨猶剪燈花㺯¶
　　　上已召親族　　　　　　　　前人¶
永夜懨懨懽意少空夣長安認取長安道為報今年春¶
色好花光月影宜相照　随意杯盤雖草草酒美梅酸¶
<pb:KR4j0073_WYG_013-33a>¶
恰稱人懐抱醉莫揷花花莫笑可憐春似人將老¶
　　　送春　　　　　　　　　　　朱淑真¶
樓外垂楊千萬縷欲係青春少住春還去猶自風前飄¶
桞絮随春且看歸何處　滿目山川聞杜宇便做無情¶
莫也愁人意把酒送春春不語黄昏却下瀟瀟雨¶
　　鳯棲梧　　　　　　　　　　　杜夀域¶
新月羞光影庭樹窓外芭蕉數㸃黄昏雨何事秋來無¶
意緒玉容寂寞雙眉聚　一㸃銀缸扄繡戸莎砌寒蛩¶
<pb:KR4j0073_WYG_013-33b>¶
歴歴啼聲苦孤枕夜長君信否披衣顒坐魂飛去¶
　　魚水同歡　　　　　　　　　　哀長吉¶
棣蕚樓前佳氣藹欣遇稱觴正斗杓移亥三兩日來連¶
慶㑹賀賔喜色増加倍　未遜徐雛分小大好比晉朝¶
二陸休聲在更祝靈椿顔不改三蘇相繼居台宰¶
　　慶靈椿(夀胡夫/人生日)　　　　　　　　黄右曹(翰/)¶
瑞溪庭滿園秋色好簾幙低垂一牀簮笏人間盛沉檀¶
影裏笙歌沸處齊捧瑶巵　習禮復明詩胡氏清畏人¶
<pb:KR4j0073_WYG_013-34a>¶
知壽堂已慶靈椿老年年嵗嵗重添嫩葉頻長繁枝¶
　　雨中花令(贈胡/楚中)　　　　　　　　張子野¶
近鬂綵鈿雲鴈細(大雲鴈/小雲鴈)好客艶花枝争媚(花枝/十二)學雙¶
燕同栖還並翅(雙燕/子)我合着你難分離(合/着)這佛面前生¶
應布施(金浮/圖)你更看蛾眉下秋水(眉/十)似賽九底見他三¶
五二(胡/&KR0708;)正悶裏也須歡喜(悶/子)¶
　　撥棹子　　　　　　　　　　　黄山谷¶
歸去來歸去來携手舊山歸去來有人共對月罇罍横¶
<pb:KR4j0073_WYG_013-34b>¶
一琴甚處逍遥不自在　閒世界無利害何必向世間¶
丼幻愛與君釣晚煙寒瀬蒸白魚稲飯溪童供筍菜¶
　　二¶
煙姿媚氷容薄芳渠嫩隠映新萍池閣擷英人去後清¶
香㣲綻透真珠簾幙　似無語含情垂綵佩戯芳隂漸¶
許纎鮮相託西風直湏愛惜看看濃艶伴秋光零落¶
　　賛成功　　　　　　　　　　　毛文錫¶
海棠未坼萬㸃深紅香苞緘結一重重似含羞態邀勒¶
<pb:KR4j0073_WYG_013-35a>¶
春風蜂來蝶去任遶芳叢　昨夜㣲雨飄灑庭中忽聞¶
聲滴井邊桐美人驚起坐聽晨鐘快教折取戴玉瓏𤧚¶
　　定風波　　　　　　　　　　　永叔¶
把酒花前欲問它對花何惜醉顔酡春到㡬人能爛賞¶
何况無情風雨等閒多　艶樹香叢都㡬許朝暮惜紅¶
愁粉奈情何好是金船浮玉浪相向十分深送一聲歌¶
　　　詠梅　　　　　　　　　　　葉夣得¶
破蕚初驚一㸃紅又看青子映簾櫳氷雪肌膚誰復見¶
<pb:KR4j0073_WYG_013-35b>¶
清淺尙餘踈影照晴空　惆悵年年桃李伴腸斷秪應¶
芳信負東風待得㣲黄春亦暮烟雨半和飛緒作濛濛¶
　　　　　　　　　　　　　　　　張子野¶
西閣名臣奉詔行南牀更部錦衣榮中有瀛仙賔與主¶
相遇平津選首更神清　溪上玉樓同宴喜歡醉對堤¶
盃葉惜秋英盡道賢人聚呉分試問也應中有老人星¶
(霅溪席上同會者六人楊元素侍讀劉孝/𠦑吏部子瞻公擇二學士陳待舉賢良)¶
　　　　　　　　　　　　　　　　東坡¶
<pb:KR4j0073_WYG_013-36a>¶
月滿苕溪照夜堂五星一老閗光芒十五年間真夢裏¶
何事長庚對月獨凄凉　緑𩬊蒼顔同一醉還是六人¶
冷笑水雲鄉賔主談鋒誰得似看取曹劉今對兩蘇張¶
　(東坡云余昔與張子野劉孝叔李公擇陳令舉楊元/素㑹于呉興時子野作六客詞其卒章盡道賢人聚)¶
　(呉分試問也應旁有老人星凡十五年再過呉興而/五人者皆巳亡矣時張仲謀與曹子方劉景文蘇伯)¶
　(固張秉道為坐客仲/謀請作後六客詞云)¶
　　　重陽　　　　　　　　　　　東坡¶
與客携壺上翠㣲江涵秋影鴈初飛塵世難逢開口笑¶
<pb:KR4j0073_WYG_013-36b>¶
年少菊花須揷滿頭歸　酩酊但酬佳節了雲嶠登臨¶
不用怨斜暉古徃今來誰不老多少牛山何必更沾衣¶
　　金蕉葉(夜/宴)　　　　　　　　　　桞耆卿¶
厭厭夜飲平陽第添銀燭旋呼佳麗巧笑難禁艶歌無¶
間聲相繼凖擬幕天席地　金蕉葉泛金波霽未更䦨¶
已盡狂醉就中有箇風流暗向燈光底惱徧兩行珠翠¶
　　明月逐人來　　　　　　　　　李持正(改齋/謾録)¶
星河明淡春來深淺紅蓮正滿城開遍禁街行樂暗塵¶
<pb:KR4j0073_WYG_013-37a>¶
香拂面皓月随人近逺　天半鰲山光動鳯樓兩觀東¶
風静珠簾不捲玉輦待歸雲外聞絃管認得宫花影轉¶
(李太師/所撰譜)¶
　　漁家傲　　　　　　　　　　　晏同叔¶
畫鼓聲中昏又曉時光只觧催人老求得淺懽風日好¶
齊掲調神仙一曲漁家傲　緑水悠悠天杳杳浮生豈¶
得長年少莫惜醉來開口笑須信道人間萬事何時了¶
　　　秋思　　　　　　　　　　　范希文¶
<pb:KR4j0073_WYG_013-37b>¶
塞下秋來風景異衡陽鴈去無留意四面邊聲連角起¶
千嶂裏長烟落日孤城閉　濁酒一盃家萬里燕然未¶
勒歸無計𦍑管悠悠霜滿地人不寐將軍白髮征夫淚¶
　　　冬景　　　　　　　　　　　六一¶
十月小春梅蘂綻紅爐暖閣新粧遍錦帳美人貪睡煖¶
羞起懶玉壺一夜氷澌滿　樓上四垂簾不捲天寒山¶
色偏宜逺風急鴈行吹字斷紅日晚江天雪意雲撩亂¶
　　　春景　　　　　　　　　　　王介甫¶
<pb:KR4j0073_WYG_013-38a>¶
平岸小橋千嶂抱揉藍一水縈花草茅屋數間牎窈窕¶
塵不到時時自有春風掃　午枕覺來聞語鳥欹眠佀¶
聽朝鷄早忽憶故人今緫老貪夣好茫茫忘了邯鄲道¶
　　　漁父　　　　　　　　　　　謝無逸¶
秋水無痕清見底蓼花汀上西風起一葉小舟煙霧裏¶
蘭棹艤桞條帶雨穿䨇鯉　自嘆直鈎無處使笛聲吹¶
散雲山翠鱠落霜刀紅縷細新酒美醉來獨枕蓑衣睡¶
　　　　　　　　　　　　　　　　王采¶
<pb:KR4j0073_WYG_013-38b>¶
日月無根天不老浮生揔被消磨了陌上紅塵常擾擾¶
昏復曉一塲大夢誰能覺　洛水東流山四遶路傍㡬¶
箇新華表見說身在官職好争信道冷煙寒雨埋荒草¶
　　　　　　　　　　　　　　　　杜安世¶
踈雨才收淡泞天㣲雲綻處月婵姢寒鴈一聲人正逺¶
添幽怨那堪徃事思量徧　誰道綢繆兩意堅水萍風¶
絮不相縁舞鑑鸞腸虛寸斷芳容變好將憔悴教伊見¶
　　　春恨　　　　　　　　　　　周美成¶
<pb:KR4j0073_WYG_013-39a>¶
㡬日輕隂寒惻惻東風急處花成積醉踏陽春懷故國¶
歸未得黄鸝乆住如相識　頼有蛾眉能暖客長歌屢¶
勸金盃側歌罷月痕來照席貪歡適簾前重露成㳙滴¶
　　　漁父　　　　　　　　　　　張仲宗(鶴/林)¶
釣笠披雲青嶂繞緑蓑雨細春江𣺌白鳥飛來風滿棹¶
收綸了漁童拍手樵青笑　明月太虛同一照浮家泛¶
宅忘昏曉醉眼冷看城市閙煙波老誰能認得閒煩惱¶
　　　　　　　　　　　　　　　　苕溪¶
<pb:KR4j0073_WYG_013-39b>¶
樓外天寒山欲暮溪邊雪後藏雲樹小艇風斜沙嘴露¶
流年度春光已向梅梢住　短夢今宵還到否葦村四¶
望知何處客裏從來無意緒催歸去故園正要鶯花主¶
　　　憶營妓周子文　　　　　　　陳襲善¶
鷲嶺峯前欄獨倚愁眉蹙損愁腸碎紅粉佳人傷别&KR0209;¶
情何已登山臨水年年是　常記同來今獨至孤舟晚¶
颺湖光裏衰草斜陽無限意誰與寄西湖水是相思淚¶
　　　　　　　　　　　　　　　　丁羲叟¶
<pb:KR4j0073_WYG_013-40a>¶
十里寒塘初過雨采蓮舟上誰家女秋水接雲迷逺樹¶
天光暮船頭忘了囬來路　却繫蘭舟深處住歌聲驚¶
㪚鴛鴦侶波上清風花上霧無計去月明腸斷雙棲處¶
　　　　　　　　　　　　　　　　頴上陶生¶
為愛蓮房都一柄雙苞雙蕋雙紅影雨勢斷來風色定¶
秋水净仙郎彩女臨鸞鏡　妾有容華君不省花無恩¶
愛猶相並花却有情人薄行心耿耿因花又染相思病¶
　　二¶
<pb:KR4j0073_WYG_013-40b>¶
近日門前溪水漲郎船㡬度偷相訪船小難開紅斗帳¶
無計向合歡影裏空惆悵　願妾身為紅菡蓞年年生¶
在秋江上更願郎為花底浪無隔障随風逐雨長來徃¶
　　　　　　　　　　　　　　　　周紫芝¶
遇坎乘流随分了雞蟲得失能多少兒軰雌黄堪一笑¶
堪一笑鶴長鳬短從他道　㡬度秋風吹夢到花姑溪¶
玉人空老喚取扁舟歸去好歸去好孤蓬一枕秋江曉¶
　　　　　　　　　　　　　　　　侯彦周¶
<pb:KR4j0073_WYG_013-41a>¶
過盡百花芳草滿桞絲舞困䦨干煖桞外秋千裙影亂¶
人逐伴舊家心性如今懶　斗帳寳香凝不散黄昏院¶
落鶯聲晚紅葉不來音信斷踈酒盞東陽瘦損無人管¶
　　　贈鼎州官妓　　　　　　　　李知㡬¶
西去征鴻東去水㡬重别恨千山裏夢繞緑窓書半紙¶
何處是桃花溪畔人千里　瘦玉倚香愁黛翠勸人須¶
要人先醉問道明朝行也未猶自記燈前背立偷垂淚¶
　　　　　　　　　　　　　　　　叚克已¶
<pb:KR4j0073_WYG_013-41b>¶
龍尾溝邊飛桞絮虎頭山下花無數花底醉眠&KR0468;杖屨¶
花上露随風散漫飄香霧　老去逢春能㡬度不妨且¶
作風流主明日不知風共雨囬首處夕陽又下西山去¶
　　二¶
春去春來誰是主怨他昨夜江頭雨把酒問春春不語¶
頭懶舉亂紅飛過秋千去　芳草澹煙江上路鷓鴣聲¶
裡斜陽暮風外榆錢無意緒空自舞如何買得青春住¶
　　　和門人祝夀　　　　　　　　蘇子由(欒城/遺言)¶
<pb:KR4j0073_WYG_013-42a>¶
七十餘年真一夢朝來壽斚兒孫奉憂患已空無復痛¶
心不動此間自有千鈞重　蚤嵗文章供世用中年禪¶
味疑天縱石塔成時無一縫誰與共人間天上隨他送¶
　　　漁翁　　　　　　　　　　　張功甫¶
拂拂春風生草際新晴萬景供遊戲鷗鷺飛來斜照裏¶
金和翠分明畫出真山水　遮箇漁翁無愠喜乾坤頓¶
在孤篷底一曲髙歌千古意閒來睡從教月到花汀外¶
　　　春思　　　　　　　　　　　譚在庵¶
<pb:KR4j0073_WYG_013-42b>¶
深意纒綿歌宛轉横波停恨燈前見最憶來時門半掩¶
春不暖梨花落盡成秋苑　疊皷收聲䑺(帆/)影亂燕飛¶
又趂東風軟目力謾長心力短消息斷青山一㸃和煙¶
逺¶
　　破陣子(一名十/拍子)　　　　　　　　李後主¶
四十年來家國三千里地山河鳯閣龍樓連霄漢玉樹¶
瓊枝作烟蘿㡬曽識干戈　一旦歸為臣虜沈腰潘髩¶
銷磨最是蒼惶辭廟日教坊獨奏别離歌垂淚對宫娥¶
<pb:KR4j0073_WYG_013-43a>¶
　　　　　　　　　　　　　　　　晏同叔¶
湖上西風斜日荷花落盡紅英金菊滿叢珠顆細海燕¶
辭巢翅羽輕年年嵗嵗情　美酒一杯新熟髙歌數闋¶
堪聽不向尊前同一醉可奈光隂似水聲迢迢去未停¶
　　　　　　　　　　　　　　　　陸務觀¶
仕至千鍾良易年過七十常稀眼底榮蕐元是夢身後¶
聲名不自知營營端為誰　幸有旗亭沽酒何妨繭紙¶
題詩幽谷雲蘿朝采藥静院軒窓夕對棋不歸真箇癡¶
<pb:KR4j0073_WYG_013-43b>¶
　　卜拍子　　　　　　　　　　　趙文鼎¶
桞絮飛時緑暗茶䕷開後春酣花外青帘迷酒思陌上¶
晴光收翠嵐佳辰三月三　觧佩人逢遊女踏青草闘¶
宜男醉倒畫欄欄檻北夢遶清江江水南飛鸞與並驂¶
　　　　　　　　　　　　　　　　晏同叔¶
海上蟠桃易熟人間好月常圓惟有擘釵分鈿佀離别¶
常多㑹靣難此情湏問天　蠟燭到明垂淚熏爐盡日¶
生烟一㸃凄凉愁絶意謾道秦筝有剩絃何曽為細傳¶
<pb:KR4j0073_WYG_013-44a>¶
　¶
　¶
　¶
　¶
　¶
　¶
　¶
　¶
<pb:KR4j0073_WYG_013-44b>¶
　¶
　¶
　¶
　¶
　¶
　¶
　¶
　　花草粹編巻十三¶
