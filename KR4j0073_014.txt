# -*- mode: mandoku-view; -*-
#+TITLE: 花草稡編
#+DATE: 2015-08-25 00:49:45.826826
#+PROPERTY: ID KR4j0073
#+PROPERTY: BASEEDITION WYG    
#+PROPERTY: JUAN 卷十四
<pb:KR4j0073_WYG_014-1a>¶
欽定四庫全書¶
　花草稡編巻十四¶
　　　　　　　　　　　　明　陳耀文　輯¶
　中調¶
　　攤破南鄉子(一名青/杏児)　　　　　　程正伯¶
休賦惜春詩留春住說與人知一年已負東風瘦說愁¶
說恨數期數刻只望歸時　莫恠杜䳌啼真箇也喚得¶
人歸歸來休恨花開了梁間燕子且教知道人也雙飛¶
<pb:KR4j0073_WYG_014-1b>¶
　　　飲興　　　　　　　　　　　趙秉文(中州/集)¶
風雨替花愁風雨罷花也應休勸君莫惜花前醉今年¶
花謝明年花謝白了人頭　乘興兩三甌揀溪山好處¶
追逰但教有酒身無事有花也好無花也好選甚春秋¶
　　蘇幙遮　　　　　　　　　　　范希文¶
碧雲天黄花地秋色連波波上含烟翠山映斜陽天接¶
水芳草無情更在斜陽外　黯鄉魂追旅思夜夜除非¶
好夢晋人睡明月樓高休獨倚酒入愁腸化作相思淚¶
<pb:KR4j0073_WYG_014-2a>¶
(唐書宋務光傳比見坊邑相率為深/渾脱隊駿馬邊服名曰蘇莫作幕誤)¶
　　　風情　　　　　　　　　　　周美成¶
隴雲沉新月小楊桞梢頭能有春多少試着羅裳寒尙¶
峭簾捲青樓占得東風早　翠屏深香篆裊流水落花¶
不管劉郎到三疊陽關聲漸杳斷雨殘雲只怕巫山曉¶
　　　　　　　　　　　　　　　　竹坡¶
水傍邊山盡處喚取雲來共我山頭住分得一江風共¶
雨滿院芙蓉更聽紅粧舞　趂霜晴閒獨歩那裏烟村¶
<pb:KR4j0073_WYG_014-2b>¶
有箇梅花樹小徑斜穿來又去醉後知他有甚青雲路¶
　　　　　　　　　　　　　　　　王通叟¶
儘思量還尀耐為甚當時故故相招買早是幽歡多障¶
礙更遣分飛驀驀如天外　有心憐無計奈兩處厭厭¶
未斷殘恩愛獨上小樓臨暮靄凭暖朱欄此意無人㑹¶
　　　閨怨　　　　　　　　　　　陶氏¶
與君别情易許執手相將永逺成鴛侣一去音書千萬¶
里望斷陽關泪滴如秋雨　到如今成間阻等到侯郎¶
<pb:KR4j0073_WYG_014-3a>¶
來把相思訴看着梅花花不語花巳成梅結就心中苦¶
　　　　　　　　　　　　　　　　周美成¶
燎沉香消溽暑鳥雀呼晴侵曉窺簷語葉上初陽乾宿¶
雨水面清圓一一風荷舉　故鄉遥何日去家住呉門¶
乆作長安旅五月漁郎相憶否小楫輕舟夢入芙蓉浦¶
　　好女兒　　　　　　　　　　　小山¶
緑遍西池梅子青時儘無端盡日東風惡更霏㣲細雨¶
惱人離恨滿路春泥　應是行雲歸路有閒淚洒相思¶
<pb:KR4j0073_WYG_014-3b>¶
想旗亭望斷黄昏月又依前誤了紅牋香信翠䄂歡期¶
　　二¶
酌酒殷勤儘更留春忍無情便賦餘花落待花前細把¶
一春心事問箇人人　莫似花開還謝願芳意且長新¶
倚嬌紅待得歡期定向水沉烟底金蓮影下睡過佳辰¶
　　促拍醜奴兒　　　　　　　　　元遺山¶
朱麝掌中香可憐兒初浴蘭湯靈椿未老丹枝秀東隣¶
西舎排家助喜沽酒牽羊　天與讀書郎便安排富貴¶
<pb:KR4j0073_WYG_014-4a>¶
文章高門自有容車日明年且看青衫竹馬鴈鴈成行¶
　(皇甫季貞陽餅局二女則牙牙學語五男/則鴈鴈成行見司空表聖一鳴集障車文)¶
　　　歲闌　　　　　　　　　　　劉須溪¶
送嵗可無詩得團欒忍不開眉不記去年今夕夢江東¶
懐抱江西信息舎比妻兒　五十扊扅炊待五十富貴¶
成癡百年苦樂乘除看今朝一半明朝一半更似兒時¶
　　　夀孟萬户　　　　　　　　　鄧中齋¶
睡起怯春寒海棠花開未開間莫言春色三分二朱顔¶
<pb:KR4j0073_WYG_014-4b>¶
緑鬢栽花種竹誰似君閒　侯印舊家氊早天邊飛詔¶
催還從君嵗嵗稱觴處人如玉雪花如錦綉福夀如¶
山¶
　　憐薄命　　　　　　　　　　　戴復古妻¶
惜多才憐薄命無計可留汝揉碎花牋忍寫斷腸句道¶
傍楊柳依依千絲萬縷抵不住一分愁緒　捉月盟言¶
不是夢中語後囬君若重來不相忘處把盃酒澆奴墳¶
土¶
<pb:KR4j0073_WYG_014-5a>¶
　(輟耕緑云戴復古字式之號石屏天台人未遇時流/寓江右武寧有富家翁愛其才以女妻之居二三年)¶
　(忽欲作歸計妻問其故告以曽娶妻白之父父怒妻/宛曲解釋盡以奩具贈夫仍餞以詞夫既别遂赴水)¶
　(死/)¶
　　獻衷心　　　　　　　　　　　歐陽烱¶
見好花顔色争笑東風雙臉上晩粧同閉小樓深閣春¶
景重重三五夜偏有恨月明中　情未巳信曽通滿衣¶
猶自染檀紅恨不如雙燕飛舞簾櫳春欲暮殘絮盡桞¶
條空¶
<pb:KR4j0073_WYG_014-5b>¶
　　　　　　　　　　　　　　　　顧&KR1509;¶
繡鴛鴦帳暖畫孔雀屏欹人悄悄月明時想昔年懽笑¶
恨今日分離銀缸背銅漏永阻佳期　小爐烟細虛閣¶
簾垂幾多心事暗地思惟被嬌娥牽役魂夢如癡金閨¶
裏山枕上始應知¶
　　黄鍾樂　　　　　　　　　　　魏承班¶
池塘烟暖草萋萋惆悵閒宵含恨愁坐思堪迷遥想玉¶
人情事逺音容渾似隔桃溪　偏記同歡秋月低簾外¶
<pb:KR4j0073_WYG_014-6a>¶
論心花畔和醉暗相攜何事春來君不見夢魂長在錦¶
江西¶
　　香山㑹¶
向神前發願燒香做呪斷了去娼家吃酒果子錢早是¶
遭他毒手更一箇瓶兒滲漏　才斟兩盞三盞早斟不¶
勾又添和薄漓半斗奴哥有我奴哥道有有我時當面¶
盪酒¶
　　醉春風　　　　　　　　　　　趙徳仁¶
<pb:KR4j0073_WYG_014-6b>¶
陌上清明近行人難借問風流何處不歸來悶悶悶囬¶
鴈峯前戲魚波上試尋芳信　夜永蘭膏燼春睡何曽¶
稳枕邊珠淚㡬時乾恨恨恨惟有窓前過來明月照人¶
方寸¶
　　　　　　　　　　　　　　　　趙元鎮¶
寳鑑菱花瑩孤鸞慵照影魚書蝶夢兩消沉恨恨恨結¶
盡丁香瘦如楊桞雨踈雲冷　宿醉厭厭病羅巾空淚¶
粉欲將逺意托湘絃悶悶悶香絮悠悠晝簾悄悄日長¶
<pb:KR4j0073_WYG_014-7a>¶
春困¶
　　緱山月(雨/夕)　　　　　　　　　　梁寅¶
急雨響巖阿隂雲暗薜蘿山中春去更寒多縱柴門不¶
閉花滿逕蒼苔潤少人過　蘭舟曽記蘭汀宿牽恨是¶
烟波而今林下和樵歌看風風雨雨従造物時時變搃¶
心和¶
　　侍香金童¶
寳䑓蒙繡瑞獸髙三尺玉殿無風烟自直迤邐傍懐盈¶
<pb:KR4j0073_WYG_014-7b>¶
綺席苒苒菲菲斷處凝碧　是龍涎鳯髄惱人情意極¶
想韓夀風流應暗識去似彩雲無處覔惟有多情䄂中¶
留得¶
　　鈿帶長中腔　　　　　　　　　万俟雅言¶
簇真香似風前拆麝囊嫩紫輕紅間闘異芳風流富貴¶
自覺蘭蕙荒獨占蕋珠春光　繡結流蘇宻緻魂夢悠¶
颺氣融液散滿洞房朝寒料峭殢嬌不易當着意要得¶
韓郎¶
<pb:KR4j0073_WYG_014-8a>¶
　　芭蕉雨　　　　　　　　　　　程正伯¶
雨過凉生藕葉晚庭消盡暑渾無熱枕簟不勝香滑争¶
奈寳帳情生金樽意愜　玉人何處夢蝶思一見氷雪¶
須寫箇帖兒丁說試問道肯來麽今夜小院無人重樓¶
有月¶
　　喝火令　　　　　　　　　　　黄魯直¶
見晩情如舊交䟽分已深舞時歌處動人心烟水數年¶
魂夢無處可追尋　昨夜燈前見重題漢上襟便愁雲¶
<pb:KR4j0073_WYG_014-8b>¶
雨又難尋曉也星稀曉也月西沉曉也鴈行低度不㑹¶
寄芳音¶
　　淡黄桞　　　　　　　　　　　姜堯章(白石/詞)¶
空城畫角吹入垂楊陌馬上单衣寒側側看盡鵝黄嫩¶
緑都是江南舊相識正岑寂　明朝又寒食強携酒小¶
橋宅怕梨花落盡成秋色燕燕飛來問春何在惟有池¶
塘自碧¶
　　厭金盃　　　　　　　　　　　賀方囬¶
<pb:KR4j0073_WYG_014-9a>¶
風軟香遲花深漏短可憐宵畫堂春半碧紗窓影巻帳¶
蠟燈紅鴛枕畔宻寫烏絲一叚　採蘋溪晚拾翠沙空¶
儘愁倚夢雲飛觀朩蘭艇子㡬日渡江來心目斷桃葉¶
青山隔岸¶
　　行香子　　　　　　　　　　　張子野¶
舞雪歌雲閒淡粧勻藍溪水深染輕裙酒香醺臉粉色¶
生春更巧談話羙情性好精神　江空無畔凌波何處¶
月橋邊青桞朱門斷鍾殘角又送黄昏奈心中事眼中¶
<pb:KR4j0073_WYG_014-9b>¶
淚意中人¶
　　　　　　　　　　　　　　　　晏叔原¶
晩緑寒紅芳意匆匆惜年華今與誰同碧雲零落數字¶
征鴻看沼蓮凋宫扇舊怨秋風　流波墜葉佳期何在¶
想天教離恨無窮試將前事閒倚梧桐有銷魂處明月¶
夜粉屏空¶
　　　與泗守過南山晚歸　　　　　東坡¶
北望平川野水荒灣共尋春飛歩孱顔和風㺯䄂香霧¶
<pb:KR4j0073_WYG_014-10a>¶
縈鬟正酒半酣人語笑白雲間　飛鴻落照相將歸去¶
澹涓涓玉宇清閒何人無事宴坐空山望長橋上燈火¶
亂使君還¶
　　　　　　　　　　　　　　　　杜夀域¶
黄金葉細碧玉枝纎初暖日當乍晴天向武昌溪畔於¶
彭澤門前陶潜影張緒態兩相牽　數株堤面㡬樹橋¶
邊嫩垂條絮蕩輕綿繫長江舴艋拂深院秋千寒食下¶
半和雨半和煙¶
<pb:KR4j0073_WYG_014-10b>¶
　　　　　　　　　　　　　　　　趙介之¶
春日遅遅春景熈熈漸郊原芳草萋萋夭桃灼灼楊桞¶
依依見燕喃喃蜂簇簇蝶飛飛　閒庭寂寂曲沼漪漪¶
更秋千紅索垂垂遊人隊隊樂意嬉嬉盡醉曛曛歌緩¶
緩語低低¶
　　　　　　　　　　　　　　　　蔣㨗¶
紅了櫻桃綠了芭蕉送春歸客尙蓬飄昨宵糓水今夜¶
蘭臯奈雲溶溶風淡淡雨瀟瀟　銀字笙調心字香¶
<pb:KR4j0073_WYG_014-11a>¶
燒料芳踪乍整還凋待將春恨都付春潮過窈娘堤秋¶
娘渡泰娘橋¶
　　　　　　　　　　　　　　　　洪叔璵¶
楚楚精神楊桞腰身是風流天上飛瓊凌波㣲歩羅襪¶
生塵有許多嬌許多韻許多情　十年心事兩字眉㛰¶
問何時真箇行雲秋衾半冷窓月窺人想為人愁為人¶
瘦為人顰¶
　　　　　　　　　　　　　　　　葛魯卿¶
<pb:KR4j0073_WYG_014-11b>¶
風物颼颼朩落滄州漸老人不奈悲秋羇懐都在鬂上¶
眉頭似休文瘦文通恨子山愁　庭梧影薄籬菊香浮¶
強招尋聊命朋儔窮通皆夢今古如流且淵明徑子猷¶
舫仲宣樓¶
　　　　　　　　　　　　　　　　雅詞¶
天與秋光轉轉情傷探金英知近重陽薄衣初試緑蟻¶
新嘗漸一畨風一畨雨一畨凉　黄昏院落恓恓惶惶¶
酒醒時徃事愁腸那堪永夜明月空床聞砧聲搗蛩聲¶
<pb:KR4j0073_WYG_014-12a>¶
細漏聲長¶
　　　羅浮¶
滿洞苔錢買斷風煙笑桃花日落晴川石樓髙處夜夜¶
啼猿看一更雲三更月四更天　細草如氊獨枕空拳¶
與山糜野鹿同眠殘霞未散淡霧沉綿是晋時人唐時¶
洞漢時仙¶
　　　　　　　　　　　　　　　　晁次膺¶
别恨綿綿屈指三年再相逢情分依然君初霜鬂我已¶
<pb:KR4j0073_WYG_014-12b>¶
華顛况其間有多少恨不堪言　小庭幽檻菊蕋斕班¶
近清宵月已嬋娟莫思身外且闘樽前願花長好身長¶
徤月長圓¶
　　　山水扇面　　　　　　　　　劉改之¶
佛寺雲邊茅舎山前樹隂中酒斾低懸峯巒空翠溪水¶
青連只欠梅花欠沙鳥欠漁船　無限風烟景趣天然¶
最宜他隠者盤旋何人村墅若箇林泉恰似欹湖似枋¶
口似斜川¶
<pb:KR4j0073_WYG_014-13a>¶
　　　　　　　　　　　　　　　　元遺山¶
漫漫晴池澹澹雲羅傍青山是處經過桃花觧笑楊桞¶
能歌儘百年身千古意兩蹉跎　酒惡無聊詩苦成魔¶
只閒情不易消磨㡬人樵徑何處山阿恨夕陽遅芳草¶
逺落紅多¶
　　　　　　　　　　　　　　　　張天師¶
净掃塵埃惜取蒼苔任門前紅葉鋪堦也堪圖畫還也¶
竒哉有數株樹數竿竹數枝梅　花朩栽培取次教開¶
<pb:KR4j0073_WYG_014-13b>¶
明朝事天自安排知他富貴㡬時來且優游且随分且¶
寛懐¶
　　　　　　　　　　　　　　　　東坡¶
清夜無塵月色如銀酒斟時須滿十分浮名浮利休苦¶
勞神歎隙中駒石中火夢中身　雖抱文章開口誰親¶
且陶陶樂盡天真不如歸去作箇閒人對一張琴一壺¶
酒一溪雲¶
　　　　　　　　　　　　　　　　容齋随筆¶
<pb:KR4j0073_WYG_014-14a>¶
清要無因舉選艱辛繫書錢須要十分浮名浮利虛苦¶
勞神歎旅中愁心中悶部中身　雖抱文章苦苦推尋¶
更休說誰假誰真不如歸去作箇齊民免一囬來一囬¶
討一囬論¶
　(紹興初范覺民為相以自崇寧以來創立法度例有/汎賞建議討論又行下吏部参酌追奪有至奪十五)¶
　(官者雖公論當然而失職者胥動造謗浮議蜂起無/名子因改坡語云云至大字書寫貼於内前墻上邏)¶
　(者得之以聞朝論慮或揺人心罷/討論之舉范公用是為臺諌所攻)¶
　　　　　　　　　　　　　　　　李易安¶
<pb:KR4j0073_WYG_014-14b>¶
草際鳴蛩驚落梧桐正人間天上愁濃雲堦月色關鎻¶
千重縱浮槎來浮槎去不相逢　星橋鶴駕經年纔見¶
想離情别恨難窮牽牛織女莫是離中甚一霎兒晴一¶
霎兒雨一霎兒風¶
　　　書舍偶成　　　　　　　　　叚成已¶
自嘆勞生枉了經營到而今一事無成不如趂早覓箇¶
歸程向渭川漁東市卜富春耕　眼底浮榮身外虛名¶
儘輸他時軰峥嶸得偷閒處且適閒情有坐忘篇傳燈¶
<pb:KR4j0073_WYG_014-15a>¶
録洗心經¶
　　　贈柳兒行　　　　　　　　　劉叔安¶
露葉煙條天與多嬌筭風流張緒難消惱人春思政自¶
無聊奈斂愁眉酣醉眼减圍腰　風絮招要蝶㺯鶯嘲¶
最關情是短長橋解驂分𬒮催上蘭橈更緑波平紅日¶
墜碧雲遥¶
　　　　　　　　　　　　　　　　晁無咎¶
前嵗栽桃今嵗成溪更黄鸝乆住相知㣲行清露細履¶
<pb:KR4j0073_WYG_014-15b>¶
斜暉對林中侣閒中我醉中誰　何妨到老常閒常醉¶
任功名生事俱非衰顔難強拙語多遅但酒同行月同¶
坐影同嬉¶
　　千金意　　　　　　　　　　　琴精¶
音音音音音你負心你真負心孤負我到如今記得年¶
時低低唱淺淺斟一曲直千金　如今寂寞古墻隂秋¶
風荒草白雲深斷橋流水何處尋凄凄切切冷冷清清¶
教奴怎禁¶
<pb:KR4j0073_WYG_014-16a>¶
　(江湖紀聞云曹珪仕呉越守嘉興後為蘇州刺史光/啓中捨宅為招提寺宋嘉熈丁酉鄧州金鶴雲以琴)¶
　(書寓嘉興富家居近寺側每夜聞歌云云甚習一夕/歌聲甚近窺之乃一女子也明夜推戸至榻惜别以)¶
　(百金為意女子澘然曰妾曹刺史家女也遇異人得/仙術但凡心未除累遭降謫今方別後未卜㑹期君)¶
　(前程甚逺夾山之㑹君其慎之金異之明以告主人/皆不曉其故後修寺墻下得石匣藏一古琴係百金)¶
　(焉金後為縣/令卒於峽州)¶
　　聲聲令(春/思)　　　　　　　　　　愈克成¶
簾移碎影香褪衣襟舊家庭院嫩苔侵東風過盡暮雲¶
鎻緑窓深怕對人間枕剩衾　樓底輕隂春信斷怯登¶
<pb:KR4j0073_WYG_014-16b>¶
臨斷腸魂夢兩沉沉花飛水逺便從今莫追尋又怎奈¶
驀地上心¶
　　錦纒道　　　　　　　　　　　宋子京¶
燕子呢喃景色乍長春晝覩園林萬花如繡海棠經雨¶
胭脂透桞展宫眉翠拂行人首　向郊原踏青恣歌携¶
手醉醺醺向尋芳酒問牧童遥指孤村道杏花深處那¶
裏人家有¶
　　觧佩令(宫/詞)　　　　　　　　　　晏叔原¶
<pb:KR4j0073_WYG_014-17a>¶
玉階秋感年華暗去掩深宫團扇無緒記得當時自剪¶
下機中輕素㸃丹青畫成秦女　凉襟猶在朱絃未改¶
忍霜紈飄零何處自古悲凉是情事輕如雲雨荷么絃¶
恨長難訴¶
　　　春　　　　　　　　　　　　蔣㨗¶
春晴也好春隂也好着些兒春雨越好春雨如絲綉出¶
花枝紅裊怎禁他孟婆合皂　梅花風小杏花風小海¶
棠風驀的寒悄嵗嵗春光被二十四風吹老棟花風爾¶
<pb:KR4j0073_WYG_014-17b>¶
且慢到　　　　　　　　　　　　　(十/)¶
　　品令(詠/茶)　　　　　　　　　　　黄魯直¶
鳯舞團團餅恨分破教孤另金渠體净隻輪慢碾玉塵¶
光瑩湯響松風早减了二分酒病　味濃香永醉鄉路¶
成佳境恰如燈下故人萬里歸來對影口不能言心下¶
快活自省¶
　　　　　　　　　　　　　　　　李易安(曽公/衮)¶
零落殘紅似燕脂顔色一年春事桞飛輕絮笋添新竹¶
<pb:KR4j0073_WYG_014-18a>¶
寂寞幽對小園嫩緑　登臨未足悵逰子歸期促他年¶
夢魂千里猶到城隂溪曲應有凌波時為故人凝目¶
　　二¶
急雨驚秋曉今嵗較秋風早一觴一詠更須莫負晚風¶
殘照可惜蓮花已謝蓮房尙小　汀蘋岸草怎稱得人¶
情好有些言語也待醉折荷花向道道與荷花人比去¶
年揔老¶
　　看花囬(述/懐)　　　　　　　　　　柳耆卿¶
<pb:KR4j0073_WYG_014-18b>¶
屈指勞生百嵗期榮瘁相隨利牽名惹逡巡過奈兩輪¶
玉走金飛紅顔成白首極品何為　塵事常多雅㑹稀¶
忍不開眉畫堂歌館深深處難忘酒琖花枝醉鄉風景¶
好携手同歸¶
　　二¶
玉墄金堦舞舜干朝野多懽九衢三市風光麗聽萬家¶
急管繁絃鳯樓臨綺陌佳氣非烟　雅俗熈熈物態妍¶
忍負芳年笑筵歌席連昏晝任旗亭斗酒十千賞心何¶
<pb:KR4j0073_WYG_014-19a>¶
處好惟有尊前¶
　　如意令(夀新恩人六/月二十二)　　　　　　東軒¶
炎暑尙餘八日火老金柔時節聞道間生賢儲秀降神¶
崧極無敵無敵當代人倫凖的　射䇿當為第一髙躍¶
龍門三級榮着緑𫀆新帝渥必加寵錫良弼良弼真箇¶
國家柱石¶
　　　夀王學老(八月二/十一)　　　　　　梅亭¶
乆羡龎眉鶴髮聞望孔堂烜赫信得彭喬仙祕授長生¶
<pb:KR4j0073_WYG_014-19b>¶
真訣竒特竒特吕望師周時節　纔過中秋六日對此¶
稱觴欣懌䨇鳯戲萊衣金縷輕調鶯舌難得難得九九¶
筭猶千百¶
　　風中桞　　　　　　　　　　　孫夫人¶
銷减芳容端的為郎煩惱鬢慵梳宫粧草草别離情緒¶
待歸來都告怕傷郎又還休道　利鎻名韁㡬阻當年¶
歡笑更那堪鱗鴻信杳蟾枝高折願從今須早莫辜負¶
鳯幃人老¶
<pb:KR4j0073_WYG_014-20a>¶
　　酷相思　　　　　　　　　　　程正伯¶
月掛霜林寒欲墜正門外催人起奈别離如今真箇是¶
欲住也晋無計欲去也來無計　馬上離魂衣上淚各¶
自箇供憔悴問江路梅花開也未春到也須頻寄人到¶
也須頻寄¶
　　垂絲釣　　　　　　　　　　　楊補之¶
燕將舊侣呢喃終日相語似惜别離情知㡬許誰與度¶
為向人代訴空朝暮　謾千言百句怎生㑹得争如作¶
<pb:KR4j0073_WYG_014-20b>¶
箇青羽又聞院宇不在當時住飛去無㝷處腸萬縷寄¶
暴風横雨¶
　　　　　　　　　　　　　　　　周美成¶
縷金翠羽粧成纔見眉嫵倦倚綉簾看舞風絮愁㡬許¶
寄鳯絲鴈柱春將暮　向層城苑路鈿車似水時時花¶
徑相遇舊逰伴侣還到曽來處門掩風和雨梁間燕語¶
問那人在否¶
　　賣花聲　　　　　　　　　　　黄子常¶
<pb:KR4j0073_WYG_014-21a>¶
人過天街曉色擔頭紅紫滿筠筐浮花浪蕋畫樓睡醒¶
正眼横秋水聽新腔一囬催起　吟紅呌白報得蜂兒¶
知未隔東西餘音軟羙迎門争買早斜簮雲髻助春嬌¶
粉香簾底¶
　　謝池春(隠/居)　　　　　　　　　　陸放翁¶
賀監湖邊初繫放翁歸棹小園林時時醉倒春眠驚起¶
聽啼鶯催曉嘆功名誤人堪笑　朱橋翠徑不許京塵¶
飛到掛朝衣東歸欠早連宵風雨巻殘紅如掃恨尊前¶
<pb:KR4j0073_WYG_014-21b>¶
送春人老¶
　　二¶
壯嵗從戎曽是氣吞殘虜陣雲髙狼烽夜舉朱顔青鬢¶
擁雕戈西戍笑儒冠自來多誤　功名夢斷却泛扁舟¶
呉楚漫悲歌傷懐吊古煙波無際望秦關何處嘆流年¶
又成虛度¶
　　感皇恩(憶/舊)　　　　　　　　　　王通叟¶
野馬踏紅塵長安重到人面依前似花好舊歡才展又¶
<pb:KR4j0073_WYG_014-22a>¶
被新愁分了未成雲雨夢巫山曉　千里斷魂關山古¶
道囬首高城似天杳滿懐離恨付與落花啼鳥故人何¶
處也青春老(雅詞作/趙循道)¶
　　　　　　　　　　　　　　　　晁叔用¶
蝴蝶滿西園啼鶯無數水閣橋南路凝佇兩行烟桞吹¶
落一池風絮秋千斜掛起人何處　把酒勸君閒愁莫¶
訴留取笙歌住休去㡬多春色怎禁許多風雨海棠花¶
謝也君知否¶
<pb:KR4j0073_WYG_014-22b>¶
　　　旅思　　　　　　　　　　　陸敦信¶
殘角兩三聲催登古道逺水長山又重到水聲山色看¶
盡輪蹄昏曉風頭日脚下人空老　匹馬舊時西征談¶
笑緑鬢朱顔正年少旗亭斗酒任是十分傾倒而今酒¶
興减詩情少¶
　　　　　　　　　　　　　　　　周美成¶
露桞好風標嬌鶯能語獨占春光最多處淺嚬輕笑未¶
肯等閒分付為誰心子裏長長苦　洞房見説雲深無¶
<pb:KR4j0073_WYG_014-23a>¶
路憑仗青鸞道情素酒空歌斷又被江濤催度怎奈何¶
言不盡愁無數¶
　　　重到臨安作　　　　　　　　曽純甫¶
依舊惜春心花枝常好只恐尊前被花笑少年青鬂耐¶
得㡬畨重到舊歡慵記省如天杳　綺陌青門斜陽芳¶
草今古銷沉送人老高城春事又道等閒來了亂紅随¶
過雨鶯聲悄¶
　　　村居　　　　　　　　　　　苕溪漁隠¶
<pb:KR4j0073_WYG_014-23b>¶
乞得夢中身歸棲雲水始覺精神自家底峭㠶輕棹時¶
與白甌㳺戱畏途都不管風波起　光景如梭人生浮¶
華百嵗何妨盡沉醉卧龍多事謾說三分竒計筭來争¶
似我長昏睡¶
　　　　　　　　　　　　　　　　葛郯¶
花似鏡中人不堪衰老空羡青青岸邊草多情銷瘦更¶
被無情相惱近来無限事憑誰道　蝴蝶滿園叢邊空¶
遶睡起流鶯過語聲小𤨏窓危坐更被玉蟾相照夜䦨¶
<pb:KR4j0073_WYG_014-24a>¶
梅影瘦慿誰掃¶
　　　夀趙路公八十　　　　　　　劉鎮(夀親/養老)¶
八十最風流那誰不喜况是精神可人意太公當日未¶
必榮華如此兒孫列兩行萊衣戲　好景良辰滿堂和¶
氣唱箇新詞管教羙願同彭祖尙有八百來嵗十分才¶
一分那裏暨(那裏暨用/康伯可句)¶
　　三奠子(同國器帥良佐仲/澤置酒南陽故城)　　　　元遺山¶
上高城置酒筵望春陵興與廢兩虛名江山埋王氣草¶
<pb:KR4j0073_WYG_014-24b>¶
朩動威靈中原虎千年後儘人争　風雲寤寐鞍馬生¶
平鍾鼎上㡬書生軍門高宻筞田畆卧龍耕南陽道西¶
山色古今情¶
　　　離南陽後作　　　　　　　　前人¶
悵韶華流轉無計留連行樂地一悽然笙歌寒食後桃¶
李惡風前連環玉囬文錦兩纒綿　芳塵未逺幽意誰¶
傳千古恨再生縁閒衾香易冷孤枕夢難圓西窓雨南¶
樓月夜如年¶
<pb:KR4j0073_WYG_014-25a>¶
　　青玉案　　　　　　　　　　　賀璹¶
凌波不過横塘路但目送芳塵去錦瑟年華誰與度月¶
樓仙館綺窓朱戸惟有春知處　碧雲冉冉蘅臯暮綵¶
筆空題斷腸句試問閑愁知㡬許一川烟草滿城風絮¶
梅子黄時雨¶
　(中呉紀聞云鑄有小築在姑蘇盤門之内十餘里地/名横塘方囬徃來其間作此詞後山谷有詩云解道)¶
　(江南腸斷句只今惟有賀/方囬其為前軰推重如此)¶
　　　警悟　　　　　　　　　　　呉彦高¶
<pb:KR4j0073_WYG_014-25b>¶
人生南北如岐路世事悠悠等風絮造化小兒無定㨿¶
翻來覆去倒横直竪眼見都如許　伊周功業何須慕¶
不學淵明便歸去坎止流行随所寓玉堂金馬竹籬茅¶
舎緫是無心處¶
　　　旅情　　　　　　　　　　　曹元寵¶
田園有計歸須早在家縱貧亦好南去北來何日了光¶
隂送盡可憐青鬂暗逐流年老　寂寥孤館殘燈照正¶
鄉思驚時夢初覺落月蒼蒼關河曉一聲鷄唱馬嘶人¶
<pb:KR4j0073_WYG_014-26a>¶
起又上長安道¶
　　　　　　　　　　　　　　　　毛澤民¶
今宵月好來同看月未落人還散把手留連簾兒畔含¶
羞和恨轉嬌盼任花映春風面　相思不用寛金釧也¶
不用多情似玉燕問取嬋娟學長逺不必清光夜夜見¶
但莫負團圓願¶
　　　　　　　　　　　　　　　　史邦卿¶
蕙花老盡離騷句緑染遍江頭樹日午酒消聽驟雨青¶
<pb:KR4j0073_WYG_014-26b>¶
榆錢小碧苔錢古難買東君住　宫河不礙遺鞭路被¶
芳草將愁去多定紅樓簾影暮蘭燈初上夜香初炷猶¶
自聽鸚鵡¶
　　　社日　　　　　　　　　　　無名氏¶
年年社日停針線怎忍見雙飛燕今日江城春已半一¶
身猶在亂山深處寂寞溪橋畔　春衫著破誰針線㸃¶
㸃行行淚痕滿落日觧鞍芳草岸花無人載酒無人勸¶
醉也無人管¶
<pb:KR4j0073_WYG_014-27a>¶
　　　送弟山谷謫宜州　　　　　　黄元明(改齋/謾録)¶
千峯百嶂宜州路天黯淡知人去曉别吾家黄叔度弟¶
兄華髮暮山修水異日同歸處　長亭飲散尊罍暮聽¶
别語不成句已斷離腸能㡬許水村山郭夜䦨無寐聽¶
盡空階雨¶
　　　赴宜州和兄元明韻　　　　　山谷¶
煙中一線來時路極目送幽人去第四陽關雲不度山¶
胡聲轉子規言語正是人愁處　别恨朝朝連暮暮憶¶
<pb:KR4j0073_WYG_014-27b>¶
我當年醉時句渡水穿雲心已許晚年光景小軒南浦¶
簾捲西山雨¶
　　　和前韻　　　　　　　　　　洪覺範¶
緑隂煙桞長亭路恨取次分離去日永如年愁難度髙¶
城囬首暮雲遮盡目斷人何處　觧鞍旅舎天將暮暗¶
憶丁寧千萬句一寸老腸情㡬許薄衾孤枕夢囬人静¶
徹曉瀟瀟雨¶
　　　　　　　　　　　　　　　　姚進道(湘江/詩話)¶
<pb:KR4j0073_WYG_014-28a>¶
三年枕上呉中路遣黄耳随君去若到松江呼小渡莫¶
驚鷗鷺四橋盡是老子經行處　輞川圖上看春暮長¶
記高人右丞句作箇歸期天巳許春衣猶是小蠻針線¶
曽濕西湖雨¶
　　　　　　　　　　　　　　　　元遺山¶
落紅吹滿沙頭路似緫被春將去花落花開春㡬度多¶
情惟有畫梁雙燕知道春歸處　鏡中冉冉韶華暮欲¶
寫幽懐恨無句九十花期能㡬許一巵芳酒一襟清淚¶
<pb:KR4j0073_WYG_014-28b>¶
寂寞紗窓雨¶
　　　送别　　　　　　　　　　　李易安¶
征鞍不見邯鄲路莫便匆匆歸去秋正蕭條何以度明¶
窓小酌暗燈清話最好留連處　相逢各自傷遲暮猶¶
把新詞誦竒句鹽絮家風人所許如今憔悴但餘雙淚¶
一似黄梅雨¶
　　　新凉　　　　　　　　　　　毛澤民¶
芙蕖花上濛濛雨又冷落池塘暮何處風來揺碧戸捲¶
<pb:KR4j0073_WYG_014-29a>¶
簾凝望淡烟踈桞翡翠穿花去　玉京人去無由駐忍¶
獨在憑欄處試問緑窓秋到否可人今夜新凉一枕無¶
計相分付¶
　　鳯凰閣(傷/春)　　　　　　　　　　葉道卿¶
遍園林緑暗渾如翠幄下無一片是花蕚可恨狂風横¶
雨忒煞情薄盡底把韶華送却　楊花無奈是處穿簾¶
透幙豈知人意正蕭索春去也這般愁沒處安着怎奈¶
向黄昏院落¶
<pb:KR4j0073_WYG_014-29b>¶
　　　　　　　　　　　　　　　　桞耆卿(天/機)¶
匆匆相見懊惱恩情太薄霎時雲雨人抛却教我行思¶
坐想肌膚如削恨只恨相違舊約　相思成病那更瀟¶
瀟雨落斷腸人在䦨干角山逺水逺人逺音信難托這¶
滋味黄昏又悪¶
　　撒金錢　　　　　　　　　　　袁陶(宣和/遺事)¶
頻瞻禮喜昇平又逢元宵佳致鰲山高聳翠對端門珠¶
璣交製似嫦娥降仙宫乍臨凡世　恩露勻施憑御欄¶
<pb:KR4j0073_WYG_014-30a>¶
聖顔垂視撒金錢亂抛墜萬姓推搶沒理㑹告官裡這¶
失儀且與免罪¶
　　天仙子　　　　　　　　　　　張子野¶
水調數聲持酒聽午醉醒來愁未醒送春春去㡬時囬¶
臨晩鏡傷流景徃事後期空記省　沙上並禽池上瞑¶
雲破月來花㺯影重重翠幙宻遮燈風不定人初静明¶
日落紅應滿逕¶
　　二(別渝/州)¶
<pb:KR4j0073_WYG_014-30b>¶
醉笑相逢能㡬度為報江頭春且住主人今日是行人¶
紅䄂舞青歌女憑仗東風交㸃取　三月桞枝柔似縷¶
落絮倦飛還戀樹有情寧不憶西園鶯解語花無數應¶
訝使君何處去¶
　　　水閣　　　　　　　　　　　沈㑹宗¶
景物因人成勝槩滿目更無塵可礙等閒簾幙小䦨干¶
衣未觧心先快明月清風如有待　誰信門前車馬隘¶
别是人間閒世界坐中無物不清凉山一帶水一𣲖流¶
<pb:KR4j0073_WYG_014-31a>¶
水白雲長自在¶
　　　　　　　　　　　　　　　　趙徳麟¶
宿雨洗空臺榭瑩下盡珠簾寒未定花開花落㡬畨晴¶
春欲竟愁未醒池面杏花紅透影　一紙短書言不盡¶
明月清風還記省玉樓香斷又添香閒展興臨好景心¶
似亂萍何處整¶
　　　代人送希文　　　　　　　　吕聖求¶
樓下轆轤横露井樓上嬋姢開曉鏡下樓難忘上樓時¶
<pb:KR4j0073_WYG_014-31b>¶
風未定帆不正蔌蔌珎珠揮麈柄　眉上新愁吹不醒¶
别酒未斟歌未忍雪中梅下定重來烟瞑瞑腸寸寸莫¶
放笛聲吹落盡¶
　　　夀陳倅(八月/十五)　　　　　　　　平齋(翰/)¶
風月分將秋一半昨夜月明今夜滿有人笙鶴御風來¶
玉䋲轉銀河淡凉入天孫雲錦叚　笑撚桂枝香婉娩¶
十字金書光照眼看看細札促歸來漏聲緩珂聲逺夜¶
宿玉堂誰是伴¶
<pb:KR4j0073_WYG_014-32a>¶
　　　初赴省於郭外别寵姬　　　　劉改之(夷堅/支志)¶
别酒醺醺渾易醉囬過頭來三十里馬兒不住去如飛¶
騎一㑹行一㑹斷送殺人山共水　是則青衫終可喜¶
不道恩情抛得未雪迷前路小橋横住底是去底是煩¶
惱自家煩惱你¶
　　　夜中侑酒　　　　　　　　　琴精(夷堅/支志)¶
别來未斟心先醉忍聽陽闗辭故里揚鞭勒馬到皇都¶
三題盡當際㑹穏跳龍門三汲水　天意令吾先送喜¶
<pb:KR4j0073_WYG_014-32b>¶
不審君侯知得未蔡邕博識㸑桐聲君背負只此是酒¶
滿金盃來勸你¶
　(劉改之别妾賦詞毎令小僕歌之到建昌麻姑山暮/夜思想之極至于堕淚二更後一羙人忽來前執拍)¶
　(板歌以侑酒云云改之問蔡邕背負之句曰我麻姑/妺也謫居此山因携行劉擢第授荆門教授歸過臨)¶
　(江遇術者知/為琴精云)¶
　　兩同心　　　　　　　　　　　晏叔原¶
楚鄉春晚似入仙源拾翠處閒随流水踏青路暗惹芳¶
塵心心在桞外青帘花下朱門　對景且醉芳樽莫話¶
<pb:KR4j0073_WYG_014-33a>¶
銷魂好意思曽同明月惡滋味最是黄昏相思處一紙¶
紅牋無限啼痕¶
　　　　　　　　　　　　　　　　桞耆卿¶
竚立東風斷魂南國花光媚春醉瓊樓蟾彩逈夜逰香¶
陌憶當時酒戀花迷役損詞客　别有眼長腰搦痛憐¶
深惜鴛衾冷夕雨凄飛錦書斷暮雲凝碧想别來好景¶
良時也應相憶¶
　　　　　　　　　　　　　　　　山谷¶
<pb:KR4j0073_WYG_014-33b>¶
秋水遥岑粧淡情深儘道教心堅穿石更說甚官不容¶
針霎時間雨散雲歸無處追尋　小樓朱閣沉沉一笑¶
千金你共人女邊着子争知我門裏挑心最難忘小院¶
囬廊月影花隂¶
　　　　　　　　　　　　　　　　楊無咎¶
秋水明眸翠螺堆髪却扇坐羞落庭花凌波歩塵生羅¶
襪芳心發分付春風恰當時節　漸觧愁花怨月忒貪¶
嬌劣寧寧地情態於人惺惺處語言低說相思切不見¶
<pb:KR4j0073_WYG_014-34a>¶
須臾可堪離别¶
　　客中憶(守/嵗)　　　　　　　　　　薛泳(沂叔深/雪偶談)¶
一盤消夜江南果喫果看書只清坐罪過梅花料理我¶
一年心事半生牢落盡向今宵過　此身本是山中箇¶
纔出山來便希差手種青松應是大縳茅深處抱琴歸¶
去又是明年話¶
　　殢人嬌(上/夀)　　　　　　　　　　晏同叔¶
玉樹㣲凉漸覺銀河影轉林葉静踈紅欲徧朱簾細雨¶
<pb:KR4j0073_WYG_014-34b>¶
尙遲留歸燕喜慶日多少世人良願　楚竹驚鸞秦筝¶
起鴈縈舞䄂急翻羅薦雲逥一曲更輕櫳檀板香炷逺¶
同祝夀期無限¶
　　二¶
二月春風正是楊花滿路那堪更别離情緒羅巾掩淚¶
任粉痕霑汗争奈向千留萬留不住　玉酒頻傾宿眉¶
愁聚空腸斷寳筝絃柱人間後㑹又不知何處魂夢裏¶
也須時時飛去¶
<pb:KR4j0073_WYG_014-35a>¶
　　　失婢　　　　　　　　　　　王庭珪¶
小院桃花烟鎻㡬重珠箔更深後海棠睡着東風吹去¶
落誰家墻角平白地教人為他情惡　花若有情應不¶
薄也須悔從前事錯而今夜雨念玉顔飄泊知那裡人¶
家怎生頓着¶
　　　　　　　　　　　　　　　　張彦實¶
深院海棠誰倩春工染就暎窓户爛如錦繡東君何意¶
便風狂雨驟堪恨處一枝未曽到手　今日乍晴怱怱¶
<pb:KR4j0073_WYG_014-35b>¶
命酒猶及見胭脂半透殘紅㡬㸃明朝知在否問何似¶
去年看花時候¶
　　　　　　　　　　　　　　　　毛澤民¶
雪做屏風花為行帳屏帳裡見春模様小晴未了輕隂¶
一晌酒到處恰如把春拈上　宫桞黄輕河堤渌漲花¶
多處少停蘭槳雪邊花際平蕪疊嶂這一叚凄凉為誰¶
悵望¶
　　　後亭梅開有感　　　　　　　李易安¶
<pb:KR4j0073_WYG_014-36a>¶
玉瘦香濃檀深雪散今年恨探梅又晚江樓楚館雲閒¶
水逺清晝永凭欄翠簾低巻　坐上客來樽前酒滿歌¶
聲共水流雲斷南枝可挿更須頻剪莫直待西樓數聲¶
羌管¶
　　江城子(一名江/神子)　　　　　　　　馮延已¶
曲䦨干外小中庭雨初晴早鶯聲飛絮落花時節近清¶
明睡覺起來勻面了無箇事沒心情　碧羅衫子欝金¶
裙好精神小腰身每到花時常是不宜春早是自家無¶
<pb:KR4j0073_WYG_014-36b>¶
氣力更被你惡憐人¶
　　　　　　　　　　　　　　　　東坡¶
天涯流落思無窮既相逢却匆匆携手佳人和淚折殘¶
紅為問東君餘㡬許春總在與誰同　隋堤三月水溶¶
溶背歸鴻去呉中囬望彭城清泗與淮通寄我相思千¶
㸃淚流不到楚江東¶
　　　　　　　　　　　　　　　　山谷¶
畫堂髙㑹酒䦨珊倚䦨干霎時間千里關山常恨見伊¶
<pb:KR4j0073_WYG_014-37a>¶
難及至而今相見了依舊似隔關山　倩人傳語問平¶
安省愁煩淚休弹哭損眼兒不似舊時單尋得石榴雙¶
葉子憑寄與挿雲鬖¶
　　　　　　　　　　　　　　　　秦少㳺¶
西城楊桞㺯春柔動離憂淚難收猶記多情曽為繫歸¶
舟碧野朱橋當日事人不見水空流　韶華不為少年¶
留恨悠悠㡬時休飛絮落花時候一登樓便做春江都¶
是淚流不盡許多愁¶
<pb:KR4j0073_WYG_014-37b>¶
　　二¶
南來飛燕北歸鴻偶相逢惨愁容緑鬢朱顔重見兩衰¶
翁别後悠悠君莫問無限事不言中　小槽春酒滴珠¶
紅莫怱怱滿金鍾飲散落花流水各西東後㑹不知何¶
處是煙浪逺暮雲重¶
　　三¶
棗花金釧約柔荑昔曽携事難期咫尺玉顔和淚鎻金¶
閨恰似小園桃與李雖同處不同枝　玉笙初度顫鸞¶
<pb:KR4j0073_WYG_014-38a>¶
箆落花飛為誰吹月冷風高此恨只天知任是行人無¶
定處重相見是何時¶
　　　　　　　　　　　　　　　　賀方囬¶
麝薫㣲度繡芙蓉翠衾重畫堂空前夜偷期相見却忩¶
忩心事兩知何處問依約是夣中逢　坐疑行聽竹窓¶
風出簷櫳杳無蹤已過黄昏才動寺樓鐘暮雨不來春¶
又去花滿地月朦朧¶
　　　　　　　　　　　　　　　　葉少藴(西清/詩話)¶
<pb:KR4j0073_WYG_014-38b>¶
銀濤無際捲蓬瀛落霞明暮雲平曽見青鸞紫鳯下層¶
城二十五絃弹不盡空感慨有餘情　蒼梧煙水斷歸¶
程捲霓旌為誰迎空有千行流淚寄幽貞舞罷魚龍雲¶
海晚千古恨入江聲¶
　　　集句　　　　　　　　　　　晁無咎¶
雙鴛池沼水融融桂堂東又春風今日看花花勝去年¶
紅把酒問花花不語携手處遍芳叢　留春且住莫怱¶
怱秉金籠夜寒濃沉醉揷花走馬月明中待得醒時君¶
<pb:KR4j0073_WYG_014-39a>¶
不見不随水即随風¶
　　　　　　　　　　　　　　　　竹坡¶
夕陽低盡桞如烟淡平川斷腸天今夜十分霜月更姢¶
姢怎得人如天上月雖暫缺有時圓　斷雲飛雨又經¶
年思凄然淚㳙㳙且做如今要見也無縁因甚江頭來¶
處鴈飛不到小樓邊¶
　　　　　　　　　　　　　　　　謝無逸¶
杏花村館酒旗風水溶溶颺殘紅野渡舟横楊桞緑隂¶
<pb:KR4j0073_WYG_014-39b>¶
濃望斷江南山色逺人不見草連空　夕陽樓外晚烟¶
籠粉香融淡眉峯記得年時相見畫屏中只有關山今¶
夜月千里外素光同¶
　　二¶
一江秋水碧灣灣繞青山玉連環簾幕低垂人在畫屏¶
間閒抱琵琶㝷舊曲弹未了意瓓珊　飛鴻數㸃拂雲¶
端倚䦨看楚天寒擬倩西風吹夢到長安恰似梨花春¶
帶雨愁滿眼淚䦨干¶
<pb:KR4j0073_WYG_014-40a>¶
　　　　　　　　　　　　　　　　譚明之¶
淡黄初染緑初描倚春嬌索風饒燕外鶯邊想見萬絲¶
揺便做無情終軟美天付與眼眉腰　短長亭外短長¶
橋駐金鑣繫蘭橈可惜風流年紀可憐宵辦得重來攀¶
折後烟雨暗不辭遥¶
　　　　　　　　　　　　　　　　黄子厚¶
西風嫋嫋夕陽紅晚烟濃暮雲重萬疊青山山外呌孤¶
鴻獨上髙樓三百尺憑玉楯睇層空　人間日月去匆¶
<pb:KR4j0073_WYG_014-40b>¶
匆碧梧桐又西風北去南來銷盡㡬英雄擲下玉尊天¶
外去多少事不言中¶
　　　送人歸舊居　　　　　　　　遺山¶
草堂瀟洒浙江頭傍林丘買扁舟隔岸紅塵無路近沙¶
鷗枕上書尊有酒身外事更何求　暮雲歸鳥仲宣樓¶
弊貂裘為誰留千古書生那得盡封侯在半山亭下路¶
聞未老去來休¶
　　　　　　　　　　　　　　　　叚克巳¶
<pb:KR4j0073_WYG_014-41a>¶
雞棲行李短轅車馬如蛙畏途賖四十九年強半在天¶
涯任使東風吹不去頭上雪眼中花　丼泉宜稌復宜¶
麻近山窊更宜𤓰明日新年聞健早還家報荅春光猶¶
有酒傾緑蟻岸烏紗¶
　　　　　　　　　　　　　　　　蒲江¶
畫樓簾幕巻新晴掩銀屏曉寒輕墜粉飄香日日喚愁¶
生暗數十年湖上路能㡬度着娉婷　年華空自感飄¶
零擁春酲對誰醒天闊雲開無處覔簫聲載酒買花年¶
<pb:KR4j0073_WYG_014-41b>¶
少事渾不似舊心情¶
　　　　　　　　　　　　　　　　周公謹¶
羅窓曉色透花明靚瑶笙按瑶筝㡬訊東風能有㡬分¶
春二十四䦨憑玉煖楊桞月海棠隂　依依愁翠沁雙¶
顰愛鶯聲怕䳌聲人自多情春去自無情把酒問花花¶
不語花外夢夢中雲¶
　　　　　　　　　　　　　　　　郭仲宣¶
臘寒猶重見年芳為花忙忙倚雕墻凖擬巡簷一笑但清¶
<pb:KR4j0073_WYG_014-42a>¶
狂冷蕋踈枝渾不奈憑折取泛清觴　揚州春夢兩㣲¶
茫記娥粧耿氷腸春信全通何用玉奩香誰見月斜人¶
去後踈影亂醮寒塘¶
　　　　　　　　　　　　　　　　魏夫人(曽相/妻)¶
别郎容易見郎難㡬何般懶臨鸞憔悴容儀陡覺縷衣¶
寛門外紅梅將謝也誰信道不曽看　曉粧樓上望長¶
安怯輕寒莫凭欄嫌怕東風吹恨在眉間為報歸期須¶
是早休誤妾一春閒¶
<pb:KR4j0073_WYG_014-42b>¶
　　　　　　　　　　　　　　　　朱淑真¶
斜風細雨作春寒對尊前憶前歡曽把棃花寂寞淚䦨¶
干芳草斷烟南浦路和别淚看青山　昨宵結得夢夤¶
縁水雲間悄亡言争奈醒來愁恨又依然展轉翠衾空¶
懊惱天易見見伊難¶
　　　贈尹生　　　　　　　　　　古今詞話¶
相逢只怕有分離許多時暗為期常是眉來眼去惹猜¶
疑何似捴休拈㺯上輕咳𠻳有人知　終須買箇小舩¶
<pb:KR4j0073_WYG_014-43a>¶
兒任風吹儘東西假使天涯海角也相随縱被江神收¶
領了離不得我和伊¶
　(虞尙書策帥蜀其子弟惓尹生常苦人知終不快其/情意作此贈之凡綴詞多借腔叙他事此名江神子)¶
　(却舉江神可謂/詠景着題也)¶
　　雨中花令　　　　　　　　　　竹坡¶
山雨細泉生幽谷水滿平田雪蠒紅蠶熟後黄雲隴麥¶
秋間武陵烟煖數聲鷄犬别是山川　嗟老去倦逰蹤¶
跡長恨華顛行盡呉頭楚尾空慚萬壑千巖不如休也¶
<pb:KR4j0073_WYG_014-43b>¶
一庵歸去依舊雲山¶
　　惜黄花　　　　　　　　　　　史邦卿¶
涵秋寒渚染霜丹樹尙依稀是來時夢中行路時節正¶
思家逺道仍懐古更對着滿城風雨　黄花無數碧雲¶
欲暮羙人兮羙人兮未知何處獨自捲簾櫳誰為開尊¶
爼恨不得御風歸去¶
　　　　　　　　　　　　　　　　許冲元¶
鴈聲晚斷寒霄雲捲正一枝開風前看月下見花占千¶
<pb:KR4j0073_WYG_014-44a>¶
花上香笑千香淺化工與最先裁剪　誰把瑶林秀閒¶
抛江岸恁素英濃芳心細意何限不恨宫粧色不怨吹¶
羌管恨天逺恨春來晩¶
　　且坐令(東浦/詞)　　　　　　　　　韓玉¶
閒院落悞了清明約杏花雨過胭脂綽緊了秋千索闘¶
草人歸朱門悄掩棃花寂寞　書萬紙恨憑誰託纔封¶
了又揉却寃家何處貪歡樂引得我心兒惡怎生全不¶
思量着那人人情薄¶
<pb:KR4j0073_WYG_014-44b>¶
　　小桃紅　　　　　　　　　　　劉龍洲¶
晚入紗忩静戲㺯菱花鏡翠䄂輕勻玉纎弹去小妝紅¶
粉畫行人愁外兩青山與尊前離恨　宿酒醺難醒笑¶
記香肩並暖借蓮腮碧雲㣲透暈眉斜印最多情生怕¶
外人猜拭香津㣲揾¶
　　　　　　　　　　　　　　　　程正伯¶
不恨殘花妥不恨殘春破只恨流光一年一度又催新¶
火縱青天白日繫長䋲也留春得麽　花院從教鎻春¶
<pb:KR4j0073_WYG_014-45a>¶
事從教過燒笋園林嘗梅臺榭有何不可已安排珍簟¶
小胡床待日長閒坐¶
　　紅娘子(小桃/紅同)　　　　　　　　　程正伯¶
小小閒窓底曲曲深屏裡一枕新凉半床明月留人歡¶
意奈梅花引裡喚人行苦随他無計　㡬㸃清觴淚數¶
曲烏絲紙見少離多心長分短如何得是到如今留下¶
許多愁枉教人憔悴¶
　　月上海棠　　　　　　　　　　陸務觀¶
<pb:KR4j0073_WYG_014-45b>¶
蘭房綉户厭厭病歎春酲和悶甚時醒燕子空歸㡬時¶
傳玉闗邊信傷心處獨展團窠瑞錦　熏籠消渇沉烟¶
冷淚痕深展轉看花影漫擁餘香怎禁他峭寒孤枕西¶
窓曉㡬聲銀屏玊井¶
　　　蜀王舊苑　　　　　　　　　前人¶
斜陽廢苑朱門閉吊興亡遺恨淚痕裏淡淡宫梅也依¶
然㸃酥剪水凝愁處似憶宣華舊事　行人别有凄凉¶
意折幽香誰與寄千里佇立江臯杳難逢隴頭歸騎音¶
<pb:KR4j0073_WYG_014-46a>¶
塵逺楚天危樓獨倚(宣華故/蜀苑名)¶
　　　　　　　　　　　　　　　　梅苑¶
南枝昨夜先囬暖便臨寒開花暗香逺化工忒㬠把瓊¶
瑶恣情裁剪皚皚的㸃綴梢頭又遍　横斜影蘸清溪¶
淺似玉人臨鸞照粉面大家休折且遅留對花開宴祝¶
東風吹作和羮未晩¶
　　　次遯菴韻　　　　　　　　　叚成已¶
酒盃何侣浮名好一入枯腸泰山小喚醒夢中身鶗鴂¶
<pb:KR4j0073_WYG_014-46b>¶
數聲春曉昻頭處㡬㸃青山屋杪　人生得計魚逰沼¶
視過眼光隂向來少須卜一枝安笑月底驚烏三繞無¶
窮事畢竟何時是了¶
　　脱銀𫀆　　　　　　　　　　　曹元寵(宣和/遺事)¶
濟楚風光昇平時世端門友散碗遂逐旋温來吃得過¶
那堪更使金噐分明是與窮漢消灾㓕罪　又沒支分¶
猶然逓滯打篤磨槎來根底換頭巾更上㺯交畨厮替¶
告官裡馳逗高陽餓鬼¶
<pb:KR4j0073_WYG_014-47a>¶
　　祭祅神¶
你自平生行短不公正欺物瞞心交年夜時燒毁猶自¶
昧神明若還替得你亦可知好裏争索無憑　我雖然¶
無口肚裏清醒除非閻家大伯一時批判昏沉休痴呵¶
臨時恐内各自要安身¶
　(因話録云紙錢起自唐時紙畫人未知起于何時今/世禱祀禳禬者用之刻板印染有男女之形而無口)¶
　(北方之俗嵗暮則人畫一板於臘月二十/四日夜珮之於身除夕焚之時有謔詞云)¶
　¶
<pb:KR4j0073_WYG_014-47b>¶
　¶
　¶
　¶
　¶
　¶
　¶
　¶
　花草稡編巻十四¶
