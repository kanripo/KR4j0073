# -*- mode: mandoku-view; -*-
#+TITLE: 花草稡編
#+DATE: 2015-08-25 00:49:45.859421
#+PROPERTY: ID KR4j0073
#+PROPERTY: BASEEDITION WYG    
#+PROPERTY: JUAN 卷十五
<pb:KR4j0073_WYG_015-1a>¶
欽定四庫全書¶
　花草稡編巻十五¶
　　　　　　　　　　　　明　陳耀文　輯¶
　中調¶
　　千秋嵗　　　　　　　　　　　秦少㳺¶
桞邊沙外城郭輕寒退花影亂鶯聲碎飄零踈酒盞離¶
别寛衣帯人不見碧雲暮合空相對　憶昔西池會鴛¶
鷺同飛盖携手處今誰在日邊淸夣斷鏡裏朱顔改春¶
<pb:KR4j0073_WYG_015-1b>¶
去也落紅萬㸃愁如海¶
　　　崔徽頭子　　　　　　　　　洪思禹(冷/齋)¶
半身屏外睡覺唇紅退春思亂芳心碎空餘簮髻玉不¶
見流蘇帯誰與問今人秀整誰冝對　湘浦曽同㑹手搴¶
輕羅葢疑是夣今猶在十分春易盡一㸃情難改多少¶
事却隨恨逺連雲海¶
　　　弔少㳺　　　　　　　　　　山谷¶
花邊花外記得同朝退飛騎軋鳴珂碎齊歌雲繞扇趙¶
<pb:KR4j0073_WYG_015-2a>¶
舞風回帯嚴鼓㫁盃盤狼籍猶相對　洒淚誰能會醉¶
卧藤隂蓋人已去詞空在兎園高宴悄虎觀英遊改重¶
感慨波濤萬頃珠沉海¶
　　前調　　　　　　　　　　　　李之儀¶
深秋庭院殘暑全消退天幕逈雲容碎地偏人罕到風¶
惨寒㣲帯初睡起翩翩戯蝶飛成對　歎息誰能會猶¶
記逄傾盖情暫遣心常在沈沈香信㫁冉冉光隂改紅¶
日晩仙山路隔空雲海¶
<pb:KR4j0073_WYG_015-2b>¶
　　　　　　　　　　　　　　　　謝無逸¶
練花飄砌蔌蔌淸香細梅雨過蘋風起情隨湘水逺夣¶
繞吳峯翠琴書倦鷓鴣喚起南牕睡　宻意無人寄幽¶
恨憑誰洗脩竹畔疎簾裏歌餘塵拂扇舞罷風掀袂人散¶
後一鈎淡月天如水¶
　　　　　　　　　　　　　　　　竹坡¶
送春歸去說與愁無數君去後歸何處人應空懊恨春¶
亦無言語寒日暮騰騰醉夢隨風絮盡　日閒庭雨紅¶
<pb:KR4j0073_WYG_015-3a>¶
濕秋千柱人恨切鶯聲苦擬傾澆悶酒留取殘紅樹春¶
去也不成不為愁人住¶
　　　　　　　　　　　　　　　　石孝友¶
春工領畧㸃破羣花蕚對流景傷淪落踏青心緒懶病¶
酒情懐惡無奈處東風故故吹簾幕　腕玉寛金約一¶
去音容邈魚與雁應難託從前多少事不忍思量着心¶
撩亂斜陽影在欄干角¶
　　二¶
<pb:KR4j0073_WYG_015-3b>¶
金風玉宇庭院新經雨香有露淸無暑溪光揺几席嵐¶
翠橫尊爼烘笑語佳時聊復鄕人聚　門外荷花浦秋¶
到花無數紅鱠鯉靑浮醑何妨文字飲更得江山助從¶
此去蒲輪入佐中興主¶
　　　　　　　　　　　　　　　　彭虚寮¶
重陽來未誰領黃花意斟玉醑歌金縷雲山籠瑞彩¶
風月鎔淸氣北山頂壽星一㸃光無際六十今朝是甲¶
子從頭起堂堂去千千嵗是非華表鶴深淺蓬萊水翁¶
<pb:KR4j0073_WYG_015-4a>¶
不管年年先共黄花醉¶
　　　　　　　　　　　　　　　　永叔¶
數聲鶗鴂又報芳菲歇惜春更把殘紅折雨輕風色暴¶
梅子靑時節永豐柳無人盡日花飛雪　莫把絲絃撥¶
怨極絃能説天不老情難絶心似雙絲網終有千千結¶
夜過也東方未白殘燈㓕¶
　　連理枝　　　　　　　　　　　卲叔齊¶
淡泊疎籬隔寂寞官橋側緑蕚靑枝風塵外别是一般¶
<pb:KR4j0073_WYG_015-4b>¶
姿質念天涯憔悴各飄零記初曾相識　雪裏淸寒逼¶
月下幽香襲不似薄情無憑一去音書難得看年年時¶
候不踰期報陽和消息¶
　　　　　　　　　　　　　　　　晏同叔¶
玉宇秋風至簾幕生凉氣朱槿又開紅蓮尚折芙蓉含¶
蘂送舊巢歸燕拂高簾見梧桐葉墜　家宴凌晨啟¶
金鴨風飄香細鳯竹鸞絲清歌妙舞盡呈逰藝願百千¶
遐壽比神仙有年年嵗嵗¶
<pb:KR4j0073_WYG_015-5a>¶
　　二¶
緑樹鶯聲老金井生秋早不寒不暖裁衣按舊天時正¶
好况蘭堂逢着壽筵開見爐香縹緲　組繡呈纎巧歌¶
舞誇妍妙玉酒頻傾朱絃翠管移宫易調獻金杯重疊¶
祝長生永逍遥奉道¶
　　佳人醉(相/思)　　　　　　　　　　桞耆卿¶
暮景蕭蕭雨霽雲淡天高風細正月華如水金波銀漢¶
㶑灧無際冷浸書帷夣㫁却披衣重起　臨軒砌素光¶
<pb:KR4j0073_WYG_015-5b>¶
遥指因念素娥窅隔音塵何處相望同千里盡凝睇厭¶
厭無寐漸曉雕檻獨倚¶
　　西施　　　　　　　　　　　　柳耆卿¶
自從回歩百花橋便獨處淸宵鳯衾鴛枕何事等閒抛¶
縱有餘香也似即恩愛向日夜潜消　恐伊不信芳容¶
改將憔悴冩霜綃更憑錦字字字說情憀要識愁腸¶
但㸔丁香樹漸結盡春梢¶
　　二¶
<pb:KR4j0073_WYG_015-6a>¶
苧蘿妖艶世難偕善媚悅君懐後庭恃愛寵盡使絶嫌¶
猜正恁朝歡暮宴情未足早江上兵來　捧心調態軍¶
前死羅綺旋變塵埃至今怨魂無主尚徘徊夜夜姑蘇¶
城外當時月但空照荒䑓¶
　　歸田樂引¶
水繞溪橋渌泛蘋汀歩迷花曲衣巾㪚餘馥種竹更洗¶
竹詠竹題竹日暮無人伴幽獨　光隂雙轉轂可惜許¶
等閒愁萬斛世間種種只是榮和辱念足又願足意足¶
<pb:KR4j0073_WYG_015-6b>¶
心足忘了眉頭怎生蹙¶
　　　　　　　　　　　　　　　　山谷¶
暮雨濛堦砌漏漸移轉添寂寞㸃㸃心如碎怨你又戀¶
你恨你惜你畢竟教人怎生是　前歡筭未已奈何如¶
今愁無計為伊聦俊銷得人憔悴這裏誚睡裏夣裏¶
心裏一向無言但垂淚¶
　　小鎮西犯(春/遊)　　　　　　　　　柳耆卿¶
水鄉初禁火青春未老芳菲滿柳汀煙島波際紅幃縹¶
<pb:KR4j0073_WYG_015-7a>¶
緲盡杯盤小歌祓禊聲聲諧楚調　路遼遶野橋新市¶
裏花穠妓好引遊人競來懽笑酩酊誰家年少信玉山¶
倒家何處落日眠芳草¶
　　三登樂(慶黄/守)　　　　　　　　　羅子衎(翰/)¶
過了元宵見七葉蓂又飛恰今朝昴宿降瑞初度果生¶
賢盡道丰姿絶異翰林人物雲霄冨貴　自棲鸞展驥¶
迤邐黄堂每登要路無留滯暫歸來訪松竹趣裝行用¶
濟增崇福禄壽延千百嵗¶
<pb:KR4j0073_WYG_015-7b>¶
　　粉蝶兒　　　　　　　　　　　毛澤民¶
雪徧梅花素光都共竒絶到窓前認君時節下重幃香¶
篆冷蘭膏明滅夣悠揚空遶㫁雲殘月　沈即帯寛同¶
心放開重結褪羅衣摩腰一捻正春風新着模花花葉¶
葉粉蝶兒這回共花同活¶
　　　　　　　　　　　　　　　　辛㓜安¶
昨日春如十三女兒學繡一枝枝不教花痩甚無情便¶
下得雨僝風僽向園林鋪作地衣紅皺　而今春似輕¶
<pb:KR4j0073_WYG_015-8a>¶
薄蕩子難乆記前時送春歸後把春波都釀作一江醇¶
酎約淸愁楊柳岸邊相候¶
　　離亭燕　　　　　　　　　　孫浩然¶
一帯江山如畵風物向秋瀟洒水浸碧天何處㫁霽色¶
冷光相射蓼嶼荻花洲掩映竹籬茅舎　雲際客㠶高¶
掛烟外酒旗低亞多少六朝興廢事盡入漁樵閒話悵¶
望倚層樓寒日無言西下¶
　　　　　　　　　　　　　　　黄魯直¶
<pb:KR4j0073_WYG_015-8b>¶
十載尊前談笑天禄故人年少可是陸沉英俊地看即¶
鎻忩批詔此處忽相逢潦倒禿翁同調　西顧郎官湖¶
渺試看玉樓人小短艇絶江空悵望寄得詩來高妙夣¶
去倚君傍蝴蝶歸來淸曉¶
　　惜奴嬌　　　　　　　　　　史邦卿¶
香剥酥㾗自昨夜春愁醒高情寄氷橋雪嶺試約黄昏¶
便不誤黄昏信人静倩嬌娥㽞連秀影　吟髩簮香已¶
㫁了多情病年年待將春管領鏤月描雲不枉了閒心¶
<pb:KR4j0073_WYG_015-9a>¶
性謾聽誰敢把紅兒比並¶
　　撼庭竹　　　　　　　　　　王晋卿¶
綽畧靑梅弄春色真艶態堪惜經年費盡東君力有情¶
先到探春客無語泣寒香時暗度瑶席　月下風前空¶
悵望思携手同摘畫欄倚遍無消息佳辰樂事再難得¶
還是夕陽天空暮雲凝碧¶
　　　　　　　　　　　　　　　黃魯直¶
嗚咽南樓吹落梅聞鴉樹驚飛夣中相見不多時隔城¶
<pb:KR4j0073_WYG_015-9b>¶
今夜也應知坐乆水空碧山月影沉西　買箇宅兒住¶
着伊剛不肯相隨如今却被天嗔你永落雞羣受雞欺¶
空恁惡憐伊風日損花枝¶
　　遶池遊　　　　　　　　　　雅詞¶
漸春工巧玉漏花深寒淺韶景變融晴蕙風暖都門十¶
二三五銀蟾光滿瑞煙葱蒨禁城閬苑　棚山雉扇絳¶
蠟交輝星漢神仙籍梨園奏絃管都人遊翫萬井山呼¶
歡忭嵗嵗天仗願瞻鳯輦¶
<pb:KR4j0073_WYG_015-10a>¶
　　望梅花　　　　　　　　　　蒲傳正¶
一陽初起暖力未勝寒氣堪賞素華長獨秀不並開紅¶
抽紫靑帝只應憐㓗白不使雷同衆卉　淡然難比粉¶
蝶豈知芳蕋半夜捲簾如乍失只在銀蟾影裏殘雪枝¶
頭君認取自有淸香旑旎¶
　　二¶
寒梅堪羡堪羡輕苞展被天人製巧妝素艶羣芳皆賤¶
碎剪月華千片綴向瓊枝欲遍　小庭幽院雪月相交¶
<pb:KR4j0073_WYG_015-10b>¶
無辨影玲瓏何處臨溪見謝家新宴别有清香風際轉¶
縹緲着人頭靣¶
　　憶帝京(憶/别)　　　　　　　　　柳耆卿¶
薄衾小枕凉天氣乍覺别離滋味展轉數寒更起了還¶
重睡畢竟不成眠一夜長如嵗　也擬把却回征轡又¶
争奈已成行計萬種思量多方開觧只恁寂寞厭厭地¶
繫我一生心負你千行淚¶
　　　慶夀　　　　　　　　　　山谷¶
<pb:KR4j0073_WYG_015-11a>¶
鳴鳩乳燕春閒暇化作緑隂槐夏壽斚舞紅裳睡鴨飄¶
香麝醉此洛陽人佐郡深儒雅　况座上玉麟金馬更¶
莫問鶯老花謝萬里相依千金為壽未厭玉燭傳清夜¶
不醉欲言歸笑殺高陽社¶
　　　贈弹琵琶¶
薄粧小靨閒情素抱着琵琶凝佇慢撚復輕攏切切如¶
私語轉撥割朱弦一叚驚沙去　萬里嫁烏孫公主對¶
易水明妃不渡粉淚行行紅顔片片指下花落狂風雨借¶
<pb:KR4j0073_WYG_015-11b>¶
問本師誰歛撥當胷住¶
　　前調¶
銀燭生花如紅豆占好事如今有人醉曲屏深借寳瑟¶
輕招手一陣白蘋風故㓕燭教相就　花帯雨氷肌香¶
透恨啼鳥轆轤聲曉桞岸㣲凉吹殘酒斷腸人依舊鏡¶
中消瘦那人知後鎮把你來僝僽¶
　　隔浦蓮近拍　　　　　　　　　周羙成¶
新篁揺動翠葆曲徑通深窈夏果收新脆金丸落驚飛¶
<pb:KR4j0073_WYG_015-12a>¶
鳥濃靄迷岸草蛙聲閙驟雨鳴池沼水亭小　浮萍破¶
處簾花簷影顛倒綸巾羽扇困卧北窓清曉屏裏吳山¶
夣自到驚覺依然身在江表¶
　　　　　　　　　　　　　　　陸務觀¶
飛花如趂燕子直度簾櫳裏帳掩香雲暖金籠鸚鵡驚¶
起凝恨慵梳洗粧䑓畔蘸粉纎纎指寳釵墜　才醒又¶
困厭厭中酒滋味墻頭桞暗過盡一年春事罨畫高樓¶
怕獨倚千里孤舟何處烟水¶
<pb:KR4j0073_WYG_015-12b>¶
　　　　　　　　　　　　　　　趙德莊¶
西風吹㫁夣草起來芙蓉老座上人誰在晨参踈影相¶
照幽館寒意悄簷聲小醉語秋屏曉　記年少相携勝¶
處黄花香滿烏㡌如今將見璧月瓊枝空好凖擬新春¶
待見了不道些兒心事還惱¶
　　師師令　　　　　　　　　　張子野¶
香鈿寳珥拂菱花如水學妝皆道稱時冝粉色有天然¶
春意蜀綵衣長勝未起縱亂雲埀地　都城池苑誇桃¶
<pb:KR4j0073_WYG_015-13a>¶
李問東風何似不須回扇障淸歌唇一㸃小於朱蘂正¶
值殘英和月墜寄此情千里¶
　　郭郎兒近拍(遣/懷)　　　　　　　　柳耆卿¶
帝里閒居小曲深坊庭院沉沉朱户閉新霽畏景天氣¶
薫風簾幙無人永晝厭厭如度嵗愁瘁　枕簟㣲凉睡¶
乆轉轉慵起硯席塵生新詩小闋等閒都盡廢這些兒¶
寂寞情懷何事新來常恁地¶
　　傳言玉女(上/元)　　　　　　　　　晁叔用¶
<pb:KR4j0073_WYG_015-13b>¶
一夜東風不見柳梢殘雪御樓烟煖對鰲山綵結簫鼓¶
向晚鳯輦初回宫闕千門燈火九街風月　繡閣人人¶
乍嬉遊困又歇艶粧初試把珠簾半揭嬌羞向人手¶
撚玉梅低説相逄長是上元時節¶
　　　　　　　　　　　　　　　　雅詞¶
眉黛輕分慣學玉真梳掠艶容可畵那精神怎貌鮫綃¶
映玉鈿帯雙穿纓絡歌音淸麗舞腰柔弱　宴罷瑶池¶
御風跨皓鶴鳯凰䑓上有蕭郎共約一面笑開向月斜¶
<pb:KR4j0073_WYG_015-14a>¶
褰朱箔東園無限好花羞落¶
　(續骫骳說云政和中袁□為教坊判官撰文字一日/為蔡京撰傳言玉女詞有淺淡梳粧愛學女真之語)¶
　(上見之改女真二字為漢宫而人莫解蓋當時已與/女真盟於海上矣而中外未知帝思其語故竄易之)¶
　(也/)¶
　　　　　　　　　　　　　　　　曽純甫¶
鳯闕龍樓淸夜月華初照萬㸃星毬護花梢寒峭華胥¶
夣裏老去歡情終少花愁醉悶總消除了　紫陌嬉不¶
似少年懷抱珠簾十里聽笙簫聲杳幽期宻約暗想淺¶
<pb:KR4j0073_WYG_015-14b>¶
顰輕笑良時莫負玉山頻倒¶
　　河滿子　　　　　　　　　　　毛熈震¶
寂寞芳菲暗度嵗華如箭堪驚緬想舊歡多少事轉添¶
春思難平曲檻絲埀金柳小忩絃㫁銀筝　深院空聞¶
燕語滿園閒落花輕一片相思休不得忍教長日愁生¶
誰見夕陽孤夣覺來無限傷情¶
　　二¶
無語殘妝澹薄含羞嚲袂輕盈㡬度香閨眠過曉綺窓¶
<pb:KR4j0073_WYG_015-15a>¶
踈日㣲明雲母帳中偷惜水精枕上初驚　笑靨嫩疑¶
花拆愁眉翠斂山横相望只教添悵恨整鬟時見纎瓊¶
獨倚朱扉閒立誰知别有深情¶
　　　陪杭州泛湖夜歸　　　　　　張子野¶
溪女送花隨處沙鷗避樂分行遊舸已如圖障裏小屏¶
猶畵瀟湘人面新生酒艶日㾗更欲春長　衣上交枝¶
鬬色釵頭比翼相雙片叚落霞明水底風紋時動妝光¶
賔從夜歸無月千燈萬火河塘¶
<pb:KR4j0073_WYG_015-15b>¶
　　前調　　　　　　　　　　　　孫巨源¶
悵望浮生急景凄凉寳瑟餘音楚客多情偏怨别碧山¶
逺水登臨目送連天衰草夜闌㡬處踈砧　黄葉無風¶
自落秋雲不雨長隂天若有情天亦老揺摇幽恨難禁¶
惆悵舊歡如夣覺來無處追尋¶
　　　　　　　　　　　　　　　　杜壽域¶
桞嫩不禁摇動梅殘儘任飄零雨餘天氣來深院向陽¶
纎草重靑寂寞小桃初綻兩三枝上紅英　又見雲中¶
<pb:KR4j0073_WYG_015-16a>¶
歸雁嗈嗈㫁續和鳴年年依舊無情緖鎮長冷落銀屏¶
不語閒尋徃事㣲風頻動簾旌¶
　　　　　　　　　　　　　　　晏叔原¶
緑綺琴中心事齊紈扇上時光五陵年少渾薄倖輕如¶
曲水飄香夜夜䰟銷夣峽年年淚盡啼湘　歸鴈行邊¶
逺字驚鸞舞處離腸蕙樓多少鉛華在從來錯倚紅妝¶
可羡鄰姬十五金釵早嫁王昌¶
　　百媚娘　　　　　　　　　　張子野¶
<pb:KR4j0073_WYG_015-16b>¶
珠閣五雲仙子未省有誰能似百媚筭應天乞與净餙¶
艶粧俱美取次芳華俱可意何處無桃李　蜀被錦紋¶
鋪水不放綵鴛雙戯樂事也知存後會争奈眼前心裏¶
緑皺小池紅疊砌花外東風起¶
　　臨江仙引(恨/別)　　　　　　　　柳耆卿¶
渡口向晚乘瘦馬陟崇岡西郊又送秋光對暮山橫翠¶
襯殘葉飄黃憑高念逺素景楚天無處不凄凉　香閨¶
别來無信息雲愁雨恨難忘指帝城歸路但煙水茫茫¶
<pb:KR4j0073_WYG_015-17a>¶
凝情望㫁淚眼盡日獨立斜陽¶
　　　感別　　　　　　　　　　　前人¶
上國去客停飛葢促離筵長安古道緜緜見岸花啼露¶
對堤柳愁煙物情人意向此觸目無處不凄然　醉擁¶
征驂猶竚立盈盈淚眼相看况繡幃人静更山舘春寒¶
今宵怎向漏水頓成兩處孤眠¶
　　隔簾聽(相/思)　　　　　　　　　　柳耆卿¶
咫尺鳯衾鴛帳欲去無因到鰕鬚窣地重門悄認繡履¶
<pb:KR4j0073_WYG_015-17b>¶
頻移洞房窅窅強語笑逞如簧再三輕巧　梳妝早琶¶
琶閒抱愛品相思調聲聲似把芳心告隔簾聽贏得㫁¶
腸多少恁煩惱除非共伊知道¶
　　長生樂　　　　　　　　　　　晏同叔¶
玉露金風月正圓䑓榭早凉天畵堂佳會組繡列芳筵¶
洞府星辰龜鶴來添福壽歡聲喜色同入金爐泛濃烟¶
　淸歌妙舞急管繁絃榴花滿酌觥船人盡祝富貴又¶
長年莫教紅日西晚留着醉神仙¶
<pb:KR4j0073_WYG_015-18a>¶
　　越溪春　　　　　　　　　　　永叔¶
三月十三寒食日春色遍天涯越溪閬苑繁華地傍禁¶
垣珠翠烟霞紅粉墻頭鞦韆影裏臨水人家　歸來晩¶
駐香車銀箭透窓紗有時三㸃兩㸃雨霽朱門桞細風¶
斜沉麝不燒金鴨玲瓏月照梨花¶
　　瑞雲濃　　　　　　　　　　　楊無咎¶
聧離謾乆年華誰信曾換依舊當時似花面幽懽小會¶
記永夜杯行無筭醉裏屢忘歸任虛簷月轉　能變新¶
<pb:KR4j0073_WYG_015-18b>¶
聲隨語意悲歡感怨可更餘音寄羌管倦㳺江淛問似¶
伊阿誰曾見度己無腸為伊可㫁¶
　　枕屏兒¶
江國春來留得素英肯住月籠香風弄粉詩人盡許酥¶
蕋嫩檀心小不禁風雨須東君與他做主　繁杏夭桃¶
顔色淺深難駐奈芳容全不稱氷姿伴侣水亭邊山驛¶
畔一枝風措十分似那人人淡竚¶
　　畨搶子　　　　　　　　　　韓玉温甫(東蒲/詞)¶
<pb:KR4j0073_WYG_015-19a>¶
莫把團扇雙鸞隔要看玉溪頭春風客妙處風骨瀟閑¶
翠羅金縷瘦冝窄轉靣兩眉攅靑山色　到此月想精¶
神花似秀質待與不淸狂如何得奈何難駐朝雲易成¶
春夣恨又積送上七香車春草碧¶
　　下水船　　　　　　　　　　　賀方囬¶
芳草青門路還拂京塵東去囬想當年離聲送君南浦¶
愁㡬許樽酒留連薄暮簾捲津樓烟雨　凭欄語草草¶
蘅臯賦分首驚鴻不駐燈火虹橋難尋弄波㣲歩漫凝¶
<pb:KR4j0073_WYG_015-19b>¶
佇莫怨無情流水明日扁舟何處¶
　　　廖明畧妓田氏　　　　　　　晁無咎(改齋/漫録)¶
上客驪駒繫驚喚銀瓶睡起困倚粧䑓盈盈正觧螺髻¶
鳯釵墜繚繞金盤玉指巫山一叚雲委　半窺鏡向我¶
橫秋水斜領花枝交頸裏淡拂鉛華匆匆自整羅綺歛¶
眉翠雖有愔愔宻意空作江邉觧珮¶
　　碧牡丹(晏同叔/出姬)　　　　　　　　張子野¶
歩帳摇紅綺曉月墮沉烟砌緩板香檀唱徹伊家新製¶
<pb:KR4j0073_WYG_015-20a>¶
怨入眉頭斂黛峯橫翠芭蕉寒雨聲碎　鏡華翳閒¶
照孤鸞戯思量去時容易鈿合瑶釵至今冷落輕棄望¶
極藍橋但暮雲千里㡬重山㡬重水¶
　(道山淸話云晏文獻為京兆辟張先為通判新納侍/兒公甚屬意先能為詩詞公雅重之每張來即令侍)¶
　(兒出侑觴徃徃歌子野所為之詞其後王夫人寖不/容公即出之一日子野至公與之飲子野作此詞令)¶
　(营妓歌之至末句公聞之憮然曰人生行樂耳何自/苦如此亟命於宅庫支錢若干復取前所出侍兒既)¶
　(來夫人亦不/復誰何也)¶
　　　　　　　　　　　　　　　晏叔原¶
<pb:KR4j0073_WYG_015-20b>¶
翠袖踈紈扇凉葉催歸燕一夜西風㡬處傷高懐逺細¶
菊枝頭開嫩香還徧月㾗依舊庭院　事何限悵望秋¶
意晚離人鬂華將換静憶天涯路比此情還短試約鸞¶
牋傳素期良願南雲應有新鴈¶
　　　　　　　　　　　　　　　程正伯¶
睡起情無著曉雨盡春寒弱酒盞飄零㡬日頓踈行樂¶
試數花枝問此情何若為誰開為誰落　正愁却不是¶
花情薄花無笑人蕭索舊觀千紅至今冷夣難托燕麥¶
<pb:KR4j0073_WYG_015-21a>¶
春風更㡬人驚覺對花羞為花惡¶
　　千年調　　　　　　　　　　　辛㓜安¶
巵酒向人時和氣先傾倒最要然然可可萬事稱好滑¶
稽坐上更對鴟夷笑寒與熱揔随人丼國老　少年使¶
酒出口人嫌拗此箇和合道理近日方曉學人言語未¶
㑹十分巧看他門得人憐秦吉了¶
　　蕋珠閑　　　　　　　　　　　趙德莊¶
浦雲融梅風斷碧水無情輕度有嬌黄上林梢向春欲¶
<pb:KR4j0073_WYG_015-21b>¶
舞緑煙迷晝淺寒欺暮不勝小樓凝竚　倦遊處故人¶
相見易阻花事從今堪數片㠶無恙好在一篙新雨醉¶
袍宫錦畵羅金縷莫教恨傳幽句¶
　　解蹀躞　　　　　　　　　　　周美成¶
候舘丹楓吹盡面旋随風舞夜寒霜月飛來伴孤旅還¶
是獨擁秋衾夣餘酒困都醒滿懷離苦　甚情緖深念¶
凌波㣲歩幽房暗相遇淚珠都作秋宵枕前雨此恨音¶
驛難通待憑征鴈歸時帯將愁去¶
<pb:KR4j0073_WYG_015-22a>¶
　　　　　　　　　　　　　　　　楊補之¶
迤邐韶華將半桃杏勻於染又還撩撥春心倍悽黯凖¶
擬劇飲狂吟可憐無復當年酒腸文膽　倦逰覽顦顇¶
羞鸞鏡眉端為誰歛可堪風雨無情暗亭檻觸目千㸃¶
飛紅問春争得春愁也随春减¶
　　春草碧　　　　　　　　　　　完顔瑜(宻同/公)¶
㡬畨風雨西城陌不見海棠紅梨花白底事勝賞匆匆¶
政自天付酒腸窄更笑老東君人間客　頼有玉管新¶
<pb:KR4j0073_WYG_015-22b>¶
飜羅襟醉墨望中倚䦨人如曾識舊夣回首何堪故苑¶
春光又陳迹落盡後庭花春草碧¶
　　　有感　　　　　　　　　　　李欽叔¶
紫簫吹破黄州月蔌蔌小梅花飄香雪寂寞花底風鬟¶
顔色如花命如葉千里涴凝塵凌波襪　心事鑑影鸞¶
孤筝絃鴈絶舊時雪堂人今華髮㫁腸金縷新聲杯深¶
不覺琉璃滑醉夣遶南雲花上蝶¶
　　訴衷情近(秋/思)　　　　　　　　　柳耆卿¶
<pb:KR4j0073_WYG_015-23a>¶
雨晴氣爽竚立江樓望處澄明逺水生光重疊暮山聳¶
翠遥想㫁橋幽徑隠隱漁村向晚孤煙起　殘陽裏脉¶
脉朱闌静倚黯然情緒未飲先如醉愁無際暮雲過了¶
秋風老盡故人千里竟日空凝睇¶
　　　首夏¶
景闌晝永漸入清和氣序榆錢飄滿閒堦蓮葉嫰生翠¶
沼遥望水邉幽徑山崦孤村是處園林好　閒情悄綺陌¶
遊人漸少少年風韻自覺随春老追前好帝城信阻天¶
<pb:KR4j0073_WYG_015-23b>¶
涯目㫁暮雲芳草竚立空殘照¶
　　剔銀燈(新/春)　　　　　　　　　　柳耆卿¶
何事春工用意繡畵出萬紅千翠艶杏夭桃垂楊芳草¶
各鬬雨膏烟膩如斯佳致早晚是讀書天氣　漸漸園¶
林明媚便好安排歡計論籃買花盈車載酒百琲千金¶
邀妓何妨沉醉有人伴日高春睡¶
　　　　　　　　　　　　　　　　杜壽域¶
夜永衾寒夣覺翠屏共繡幃燈照就枕思量離多會¶
<pb:KR4j0073_WYG_015-24a>¶
少孤負小歡輕笑風流争表空惹盡一生煩惱　冩遍¶
香牋分剖鱗翼路遥難到淚眼愁腸朝朝暮暮去便¶
不知音耗終須拚了别選箇如伊才調¶
　　二¶
好事争如不遇可惜許多情相誤月下風前偷期竊會¶
共把𠂻腸分付尤雲殢雨正繾綣朝朝暮暮　無柰¶
别離情緖和酒病雙眉長聚徃事凄凉佳音迢逓似此¶
因縁誰做洞雲深處暗回首落花飛絮¶
<pb:KR4j0073_WYG_015-24b>¶
　　　　　　　　　　　　　　　　毛澤民¶
簾下風光自足春到席間屏曲瑶甕酥融羽觴蟻鬬花¶
映酃湖寒緑汨羅愁獨又何似紅圍翠蔟　聚㪚悲歡¶
箭速不易一杯相屬頻剔銀燈别聽牙板尚有龍骨堪¶
續羅熏綉馥錦瑟畔低迷醉玉¶
　　　與歐陽永叔分題　　　　　　范希丈(中吳/紀聞)¶
昨夜因看蜀志笑曹操孫權劉備用盡機關徒勞心力¶
只得三分天地屈指細尋思争如共劉伶一醉　人世¶
<pb:KR4j0073_WYG_015-25a>¶
都無百嵗少癡騃老成尫悴只有中間些子少年忍把¶
浮名牽繫一品與千金問白髪如何迴避¶
　　　慶生苐五子　　　　　　　　袁長吉¶
古來五子伊誰有唐室五王稱首竇氏五龍柳家五馬¶
西晉室陶家五桞英名不朽更東漢馬良並秀　君今¶
也五男還又應是五星孕就腹笥五經身膺五福指日¶
繼五侯之後箇般非偶好與醉劉伶五斗¶
　　望月婆羅門引　　　　　　　　楊如晦¶
<pb:KR4j0073_WYG_015-25b>¶
漲雲暮捲漏聲不到小簾櫳銀河淡掃澄空皓月當軒¶
高挂秋入廣寒宫正金波不動桂影朦朧　佳人未逄¶
悵此夕與誰同望逺傷懷對景霜滿秋紅南樓何處想¶
人在長笛一聲中凝淚眼立盡西風¶
　　　望月　　　　　　　　　　　元遺山(天機/餘錦)¶
素蟾㪚彩九秋風露發清妍嫦娥儘有情縁留着三五¶
盈盈永夜照憑肩看晚妝臨鏡若箇嬋姢　尋常月圓¶
恨都向此時偏㡬度郵亭枕上野店尊前珠明玉秀筭¶
<pb:KR4j0073_WYG_015-26a>¶
一日相看一日仙人共月長似今年¶
　　前調　　　　　　　　　　　　叚成已¶
東風嫋嫋飛花一片㸃苔衣等間耗損香霏春去春來¶
無跡静裏㡬人知問沈郎何事帯减腰圍　功名願違¶
筭此計未應非剰把閒愁殢酒幽興裁詩溪山好在恨¶
眼中渺渺故人稀囬首處淸淚如絲¶
　　　　　　　　　　　　　　　　嚴仁¶
花明桞暗一天春色繞朱樓斷鴻聲喚人愁欲問歸鴻¶
<pb:KR4j0073_WYG_015-26b>¶
何處身世自悠悠正東風留滯楚尾吳頭　追思舊遊¶
嘆雙鬢颯驚秋可惜等閒孤了酒令花籌斷絃難續漫¶
題詩分付水東流流不到蓬島瀛洲¶
　　風入松　　　　　　　　　　　于國寳¶
一春長費買花錢日日醉湖邊玉騘慣識西湖路驕嘶¶
過沽酒樓前紅杏香中簫鼓緑楊影裏鞦韆　暖風十¶
里麗人天花壓鬂雲偏畵船載得春歸去餘情付湖水¶
湖煙明日重扶殘醉來尋陌上花鈿¶
<pb:KR4j0073_WYG_015-27a>¶
　　　廣陵元夜病中有感¶
東風巷陌暮寒驕燈火閙河橋勝遊憶徧錢塘夜靑鸞¶
逺信㫁難招蕙草情随雪盡梨花夣與雲銷　客懐先¶
自病無聊緑酒負金蕉下幃獨擁香篝睡春城外玉露¶
聲遥可惜滿街明月更無人為吹簫¶
　　前調　　　　　　　　　　　　周少隱¶
禁烟過後落花天無奈輕寒東風不管春歸去共殘紅飛¶
上秋千看盡天涯芳草春愁堆在䦨干　楚江橫㫁夕¶
<pb:KR4j0073_WYG_015-27b>¶
陽邊無限春烟舊時雲去今何處山無數柳漲平川與¶
問風前囘鴈甚時吹過江南¶
　　二¶
曉來凉氣滿芙蓉日到竹隂東稱觴歌袖三千指屏星¶
畔遶緑圍紅茱糝百杯秋色桂華十里西風　生朝對¶
飲菊花叢九日一樽同文章歆向家聲舊便應去黄閣¶
從容喚起仙翁為壽種成千嵗椿松¶
　　　　　　　　　　　　　　　　晏叔原¶
<pb:KR4j0073_WYG_015-28a>¶
柳隂庭院杏梢墻依舊巫陽鳯簫已逺靑樓在水沈煙¶
煖煎香臨鏡舞鸞離照倚筝飛鴈辭行　墜鞭人去自¶
凄凉淚眼愁腸㫁雲殘雨當年事到如今㡬處難忘兩¶
䄂曉風花陌一簾夜月蘭堂¶
　　　　　　　　　　　　　　　　康伯可¶
一宵風雨送春歸緑暗紅稀畵樓整日無人到與誰同¶
撚花枝門外薔薇開也枝頭梅子酸時　玉人應是數¶
歸期翠歛愁眉塞鴻不到雙魚逺嘆樓前流水難西¶
<pb:KR4j0073_WYG_015-28b>¶
新恨欲題紅葉東風滿院花飛¶
　　荔枝香　　　　　　　　　　　柳耆卿¶
甚處尋芳賞翠歸去晚緩歩羅韈生塵來遶瓊筵看金¶
縷霞衣輕褪似覺春遊倦遥認衆裏盈盈好身叚　擬¶
囘首又竚立簾幃畔素臉紅妝時揭蓋頭㣲見笑整金¶
翹一㸃芳心在嬌眼王孫空恁腸㫁¶
　　　　　　　　　　　　　　　　周美成¶
照水殘紅零亂風掀去盡日惻惻輕寒簾底吹香霧黄¶
<pb:KR4j0073_WYG_015-29a>¶
昏客枕無聊細響當窗雨看两两相依燕新乳　樓下¶
水漸緑遍行舟浦暮徃朝來心逐片㠶輕舉何日迎門¶
小檻朱籠報鸚鵡共剪西窗蜜炬¶
　　于飛樂　　　　　　　　　　　毛澤民¶
記&KR0008;騰濃睡裏一片行雲未許時夣破雲驚聽轆轤¶
聲㫁也井底銀瓶不如羅帯等閒便結得同心　繫畫¶
船楊柳岸曉月亭亭記陽關㫁韵殘聲被西風吹玉枕¶
酒魄還淸有些言語獨自箇說與誰譍¶
<pb:KR4j0073_WYG_015-29b>¶
　　二¶
並梅兄雙蝶子烟縷衫輕鳯凰釵繚繞香雲淡梳妝得¶
恁雪膩酥勻揉春捻就更是他花與精神　黛尖低桃¶
蕚破㣲笑輕顰早做成役夣勞魂好風前佳月下莫忘¶
行人扁舟去也沒箇事多様離情¶
　　　　　　　　　　　　　　　　晏叔原¶
曉日當簾睡㾗猶占香腮輕盈笑倚鸞䑓暈殘紅勻宿¶
翠滿鏡花開嬌嬋鬂畔挿一枝淡蘂踈梅　毎到春深¶
<pb:KR4j0073_WYG_015-30a>¶
多愁饒恨妝成懶下香階意中人從别後縈繫情懷良¶
辰好景相思字喚不歸來¶
　　　　　　　　　　　　　　　　史達祖¶
綺翼鶼鶼問誰常借春陂生愁近渚風㣲紫山深金殿¶
暖日暮同歸白頭相守情雖定事却難期　帯恨飛來¶
烟埋秦草年年枉夣紅衣舊沙間香頸冷合是單棲終¶
將怨魄何年化連理芳枝¶
　　應景樂　　　　　　　　　　　蕭囬¶
<pb:KR4j0073_WYG_015-30b>¶
金陵故國極目長江浩渺千重隔山無際臨濡怒濤磧¶
俯春城葦寂芳晝迤邐一族烟村將晚嚴光舊䑓側¶
何處舊遊客對此景惹起離愁頓覺舊日意魂黯愁積¶
幽恨綿綿何計消溺囘首洛東千里¶
　　春聲碎　　　　　　　　　　　譚明之(翰/)¶
津舘貯輕寒脉脉離情如水東風不管埀楊無力緫雨¶
顰烟鎻䦨干外怕春燕掠天䟽鼓疊春色碎　劉郎易¶
憔悴况是厭厭病起花牋謾展便冩就新詞倩誰将寄¶
<pb:KR4j0073_WYG_015-31a>¶
當此際渾似夣蛺啼鵑一寸相思意¶
　　祝英䑓近(惜/别)　　　　　　　　　東坡¶
掛輕㠶飛急槳還過釣䑓路酒病無聊欹枕聽鳴櫓㫁¶
腸簇簇雲山重重煙樹囘首望孤城何處　間離阻誰¶
念縈損㐮王何曽夣雲雨舊恨前歡心事兩無據要知¶
欲見無由癡心猶自倩人道一聲傳語¶
　　　　　　　　　　　　　　　　蔣㨗¶
桞邉樓花下館低捲綉簾半簾外天絲擾擾似情亂知¶
<pb:KR4j0073_WYG_015-31b>¶
他蛾緑纎眉鵝黄小䄂在何處閒㳺閒翫　最堪嘆筝¶
面一寸塵深玉柱網斜鴈譜字紅鸞剪燭記同看㡬囬¶
傳語東風将愁吹去怎奈向東風不管¶
　　　　　　　　　　　　　　　　趙德莊¶
獸金寒簾玊潤梅雪印苔絮春意如人易散苦難聚㡬¶
多絲竹深情池塘幽夣猶倚賴與君同住　舊㳺處誰¶
喚别浦仙㠶風前問征路煙雨連江吹恨正無數莫教¶
紫燕歸來紅雲開後空悵望主人輕去¶
<pb:KR4j0073_WYG_015-32a>¶
　　　晩春　　　　　　　　　　　程正伯¶
墜紅輕濃緑潤深院又春晚睡起懨懨無語小粧嬾可¶
堪三月風光五更魂夣又都被杜䳌催儧　怎消遣人¶
道愁與春歸春歸愁未斷閒倚銀屏羞怕淚痕滿腸㫁¶
沉水重熏瑤琴閒理奈依舊夜寒人逺¶
　　前調　　　　　　　　　　　　辛㓜安¶
寳釵分桃葉渡烟桞暗南浦陌上層樓十日九風雨㫁¶
腸㸃㸃飛紅都無人管倩誰喚流鶯聲住　鬢邊覷試¶
<pb:KR4j0073_WYG_015-32b>¶
把花卜歸期纔簪又重數羅帳燈昏哽噎夣中語是他¶
春帯愁來春歸何處却不解帯將愁去¶
　　　　　　　　　　　　　　　　盧川¶
枕霞紅釵燕墜花露殢雲髻粉淡香殘猶帯宿酲睡畵¶
簷紅日三竿慵窺鸞鑑長是倚風春無力　又經嵗玉¶
腕條脫輕鬆羞即見憔悴何事秋來容易又分袂可堪¶
踈雨梧桐空堦絡緯背人處偷弹珠泪¶
　　　　　　　　　　　　　　　　吕聖求¶
<pb:KR4j0073_WYG_015-33a>¶
寳蟾明朱閣静新燕近簷語還記元宵燈火小橋路逢¶
迎春筍柔㣲凌波纎穩怕不顧斗斜三鼓　甚無據誰¶
信一霎春愁鶯聲留不住桞色苔㾗風雨暗花圃細¶
看羅帯銀鈎綃巾香泪筭不枉那時分付¶
　　　　　　　　　　　　　　　　史邦卿¶
桞枝愁桃葉恨前事怕重記紅藥開時新夢又溱洧此¶
情老去須休春風多事便老去越難廻避　阻幽會應¶
念偷剪酴醿柔條暗縈繫節物移人春暮更顦顇可堪¶
<pb:KR4j0073_WYG_015-33b>¶
竹院題詩蘚堦聽雨寸心外安愁無地¶
　　　北固亭　　　　　　　　　　岳珂¶
澹烟横層霧歛勝槩分雄占月下鳴榔風急怒濤颭關¶
河無限淸愁不堪臨鑑正雙鬢秋風塵染　漫登覽極¶
目萬里沙塲事業頻看劍古徃今來南北限天塹倚樓¶
誰㺯新聲重城正掩歷歷數西州更㸃¶
　　　憶别¶
海棠開花影下憶得舊遊戯恰似驂鸞同在彩雲裏夢¶
<pb:KR4j0073_WYG_015-34a>¶
囘雨散雲收匆匆歸去一枕乍驚殘春睡　甚情味人¶
去花已飄零餘香半憔悴㸃㸃飛紅都是去時淚可堪¶
冷落黄昏瀟瀟㣲雨㫁魂處朱䦨獨倚¶
　　前調　　　　　　　　　　　　吳淑姬¶
粉㾗銷音信㫁好夣又無據病酒無聊欹枕聽殘雨㫁¶
腸曲曲屏山温温沉水盡是舊看承人處　乆離阻誰¶
念一㸃芳心閒愁知㡬許偷照菱花清瘦自羞覷可堪¶
梅子酸時楊花飛盡亂鶯閙催春歸去¶
<pb:KR4j0073_WYG_015-34b>¶
　　　别李澤之諸友　　　　　　戴式之¶
泛杭州臨塵水㡬日共游戯歌笑開懐酒醒又還醉奈¶
何一旦分携連宵風雨剪不㫁客愁千里　水雲際遥¶
望一片飛鴻苦是失羣地滿眼春風管甚閒桃李此行¶
歸老家山相逄難又但一味相思而已¶
　　　德祐乙亥　　　　　　　　　太學生(湖海/新聞)¶
倚危欄斜日暮驀驀甚情緖穉桞(㓜/君)嬌黃(太/后)全未禁風¶
雨春江萬里雲濤扁舟飛渡(北軍/至)那更塞鴻無數(流/民)¶
<pb:KR4j0073_WYG_015-35a>¶
歎離阻有恨落天涯誰念孤旅滿目風塵冉冉如飛霧是¶
何人惹愁來(賈/出)那人何處(賈/去)怎知道愁來又愁去¶
　　撲蝴蝶　　　　　　　　　　　苕溪漁隱¶
煙條雨葉緑遍江南岸思歸倦客尋芳來較晚岫邊紅¶
日初斜陌上花飛正滿凄凉數聲羌管　怨春短玉人¶
應在明月樓中畵眉懶鸞牋錦字多時魚雁斷恨随去¶
水東流事與行雲共逺羅衾舊香猶煖¶
　　　　　　　　　　　　　　　　吕聖求¶
<pb:KR4j0073_WYG_015-35b>¶
分釵綰髻洞府難分手離腸短曲啼㾗氷舞䄂馬嘶霜¶
滑橋橫路轉人依古柳曉色漸分星斗　怎分剖心兒¶
一似傾入離愁萬千斗埀鞭佇立傷心還病酒十年夣¶
裏嬋娟二月花梢荳蔻春風為誰依舊¶
　　　梅　　　　　　　　　　　　邵叔齊¶
蘭摧蕙折霜重曉風惡長安何處孤根漫自託水寒㫁¶
續溪橋月破黄昏院落相逄儼然瘦削　最蕭索星星¶
蓬髩杳杳家山路正邈攀枝嗅蕋露陪清淚閣巳無蝶¶
<pb:KR4j0073_WYG_015-36a>¶
使蜂媒不共鶯期燕約丼心伴人淡薄¶
　　　　　　　　　　　　　　　　趙介之¶
清和時候薫風來小院琅玕脱籜方塘荷翠颭柳絲輕¶
度流鶯畵棟低飛乳燕園林緑隂初遍　景何限輕紗¶
細葛綸巾和羽扇披襟散髪心淸塵不染一杯洗滌無¶
餘萬事銷磨去逺浮名薄利休羡¶
　　　　　　　　　　　　　　　　曹元寵¶
人生一世思量争甚底花開十日已随塵共水且看欲¶
<pb:KR4j0073_WYG_015-36b>¶
盡花枝未厭傷多酒盞何須細推物理　幸容易有人¶
争奈只知名與利朝朝日日忙忙刼刼地待得一餉閒¶
時又却三春過了何如對花沉醉¶
　　快活年近拍　　　　　　　　　万俟雅言¶
千秋萬嵗君五帝三王世觀風重令節與民樂盛際蘂¶
宫長春洞天不老花艶蟾輝十里照春珠翠　閙羅綺¶
遥望太極一簇通明裏鉤䑓奏壽蓬山逞妙戯六宫人¶
來五雲樓逈風送歌聲依約睿思新製¶
<pb:KR4j0073_WYG_015-37a>¶
　　四園竹　　　　　　　　　　　周美成¶
浮雲䕶月未放滿朱扉鼠揺暗壁螢度破窗偷入書幃¶
秋意濃閒竚立庭柯影裏好風襟袖先知　夜何其江¶
南路遶重山心知漫與前期奈何燈前堕淚膓㫁蕭娘¶
舊日書辭猶在紙鴈信絶淸宵夣又稀¶
　　側犯　　　　　　　　　　　　周美成¶
暮霞霽雨小蓮出水紅妝靚風定看歩襪江妃照明鏡¶
飛螢度暗草秉燭遊花徑人静携艶質追凉就槐影¶
<pb:KR4j0073_WYG_015-37b>¶
金環皓腕雪藕清泉瑩誰念省滿身香猶是舊荀令見¶
説佳人酒壚寂静煙鎻漠漠藻池苔井¶
　　相思會¶
人無百年人剛作千年調待把門關鐡鑄鬼見失笑多愁¶
早老惹盡閒煩惱我惺也枉勞心漫計較　麄衣淡飯¶
贏取煖和飽住箇宅兒只要不大不小常教㓗净不種¶
閒花草據見定樂平生便是神仙了¶
　　鳯樓春　　　　　　　　　　　歐陽烱¶
<pb:KR4j0073_WYG_015-38a>¶
鳯髻緑雲叢深掩房櫳錦書通夣中相見覺來慵匀靣¶
淚臉珠融因想玉郎何處去對淑景誰同　小樓中春¶
思無窮倚欄顒望闇牽愁緖桞花飛起東風斜日照簾¶
櫳羅幌香冷粉屏空海棠零落鶯語殘紅¶
　　御街行　　　　　　　　　　　范希文¶
紛紛墜葉飄香砌夜寂静寒聲碎真珠簾捲玉樓空天¶
淡銀河埀地年年今夜月華如練長是人千里　愁腸¶
己㫁無由醉酒未到先成淚殘燈明㓕枕頭欹諳盡孤¶
<pb:KR4j0073_WYG_015-38b>¶
眠滋味都來此事眉間心上無計相廻避¶
　　　　　　　　　　　　　　　　張子野¶
天非花艶輕非霧來夜半天明去來如春夢不多時去¶
似朝雲無覔處乳雞棲燕落月沉星紞紞城頭鼓　参¶
差漸辨西池樹朱閣斜開户緑苔深徑少人行苔上屐¶
㾗無數殘香餘粉閑衾剰枕天把多情付¶
　　二¶
畵船橫倚煙溪半春入呉山遍主人憑客且遲留程入¶
<pb:KR4j0073_WYG_015-39a>¶
花溪還逺數聲蘆葉兩行霓䄂㡬處成離宴　紛紛歸¶
騎亭皋晚風順檣烏轉古今為别最銷魂因别有情湏¶
怨高䑓獨上不堪凝望目與飛雲㫁¶
　　　　　　　　　　　　　　　　梅苑¶
平生有箇風流願願長與梅為伴問伊因甚破寒來只¶
恐百花先綻比蘭比麝比酥比玉休恁閒撩亂　瑶䑓¶
月下分明見依舊殘妝淺不知分得㡬多香一片淸如¶
一片直須遮㫁恐人眼毒不解輕輕看¶
<pb:KR4j0073_WYG_015-39b>¶
　　　聖壽　　　　　　　　　　　柳耆卿¶
燔柴煙㫁星河曙寳輦囘天歩端門羽衛簇雕欄六樂¶
舜韶先舉鶴書飛下雞竿高聳恩露均寰㝢　赤霜袍¶
爛飄香霧喜色成春煦九儀三事仰天顔八彩旋生眉¶
宇椿齡無盡蘿圗有慶常作乾坤主¶
　　　相思¶
前時小飲春庭院悔放笙歌散歸來中夜酒醺醺惹起¶
舊愁無限雖看墜樓換馬争奈不是鴛幃伴　朦朧¶
<pb:KR4j0073_WYG_015-40a>¶
暗想如花面欲夣還驚㫁和衣擁被不成眠一枕萬囘¶
千轉惟有畵梁新來雙燕徹曙聞長嘆¶
　　前調　　　　　　　　　　　　晏叔原¶
年光正似花梢露弹指春還暮翠眉仙子望歸來倚¶
遍玉城珠樹豈知别後好風良月徃事無尋處　狂情¶
錯向紅塵住忘了瑶䑓路碧桃花蘂巳應開欲伴彩¶
雲飛去囬思十載朱顔靑鬂枉被浮名誤¶
　　　　　　　　　　　　　　　　古今詞話¶
<pb:KR4j0073_WYG_015-40b>¶
霜風漸𦂳寒侵被聽孤鴈聲嘹唳一聲聲送一聲悲雲¶
淡碧天如水披衣起告鴈兒畧住聽我些兒事　塔兒¶
南畔城兒裏第三箇橋兒外瀕河西岸小紅樓門外梧¶
桐彫砌請教且與低聲飛過那裏有人人無寐¶
　　　詠轎　　　　　　　　　　　高觀¶
藤筠巧織花紋細稱穏歩如流水踏靑陌上雨初晴嫌¶
怕濕文鴛雙履要人送上連花即住纔過處香風起¶
　裙兒掛在簾兒裏更不把窓兒閉紅紅白白簇花枝¶
<pb:KR4j0073_WYG_015-41a>¶
恰稱得尋春芳意歸來時晚紗籠引道扶下人㣲醉¶
　　前調　　　　　　　　　　　　韓師厚¶
合和朱粉千餘兩捻箇觀音様大都却似五三分少一¶
副玲瓏五臟等人合眼來人眼底終夜空勞攘　香魂¶
媚魄知何徃料只在船兒上無言倚定馬門兒獨對滔¶
滔雪浪若將愁淚還做水筭㡬個黃天蕩¶
　　　岐陽郵亭　　　　　　　　　洛陽女郎¶
一身萍梗隨郵傳恨歸路如天逺近來魂夣也踈人不¶
<pb:KR4j0073_WYG_015-41b>¶
似舊時長見剩衾餘枕冷淸淸地空恁閒一半(闕/)¶
　　一叢花　　　　　　　　　　　張先(永叔/集有)¶
傷春懷逺㡬時窮無物似情濃離愁正恁牽絲亂更南¶
陌飛絮濛濛嘶騎漸遥征塵不㫁何處認即蹤　雙鴛¶
池沼水溶溶南北小橋通梯橫畫閣黄昏後又還是新¶
月簾櫳沉恨細思不如桃李還解嫁春風¶
　　　　　　　　　　　　　　　　少游¶
年來今夜見師師雙頰酒紅滋踈簾半捲㣲燈外露華¶
<pb:KR4j0073_WYG_015-42a>¶
上煙裊凉颸簪髻亂抛偎人不起彈淚唱新詞　佳期¶
誰料乆參差愁緖暗縈絲相應妙舞淸歌罷又還對秋¶
色嗟咨惟有畵樓當時明月兩處照相思¶
　　　趙德麟送洞庭春色　　　　　晁無咎(古今/詞話)¶
王孫眉宇鳯凰雛元與世情踈揚州坐下瓊花底佩錦¶
囊曽從奚奴金盞倒揮滿身花影紅䄂競來扶　十年¶
一夣訪吾居離缺重踟蹰應怜肺病臨卭客寄洞庭春¶
色雙壼天氣未佳梅花政好曾醉燕堂無¶
<pb:KR4j0073_WYG_015-42b>¶
　　前調　　　　　　　　　　　　程正伯¶
傷春時候一憑欄何况别離難東風只解催人去也不¶
道鶯老花殘靑牋未約紅綃忍淚無計鎻征鞍　寳釵¶
瑶鈿一時閒此恨苦天慳如今直恁抛人去也不念人¶
瘦衣寛歸來忍見重樓淡月依舊五更寒¶
　　　　　　　　　　　　　　　　陸務觀¶
樽前凝佇漫魂迷猶恨負幽期從來不慣傷春淚為伊¶
後滴滿羅衣那堪更是吹簫池舘青子緑隂時　囬廊¶
<pb:KR4j0073_WYG_015-43a>¶
簾影晝參差偏共睡相冝朝雲夣㫁知何處倩雙燕説¶
與相思從今判了十分憔悴圗要箇人知¶
　　望逺行　　　　　　　　　　　雅詞¶
當時雲雨夣不負楚王期翠峯中高樓十二掩瑶扉儘¶
人間歡㑹只有兩心自知漸玉困花柔香汗揮　歌聲¶
飜别怨雲馭欲回時這無情紅日何似且休西但㳙㳙¶
珠淚滴濕仙郎羽衣怎忍見雙鴛相背飛¶
　　過澗歇(夏/景)　　　　　　　　　　桞耆卿¶
<pb:KR4j0073_WYG_015-43b>¶
淮楚曠望極千里火雲燒空盡日西郊無雨壓行旅數¶
幅輕㠶旋落艤棹蒹葭浦避畏景兩兩舟人夜深語¶
　此際争可便恁奔利名九衢塵裏衣冠冐炎暑囬首¶
江鄉月觀風亭水邊石上幸有散髪披襟處¶
　　　恨别¶
酒醒夣纔覺小閣香灰成燼洞户銀蟾移影人寂静夜¶
永清寒翠瓦霜凝踈簾風動漏聲隠隠飄來轉愁聽¶
怎向心緖近日厭厭長似病鳯樓咫尺佳期窅無定展¶
<pb:KR4j0073_WYG_015-44a>¶
轉無眠粲枕氷冷香虬烟㫁是誰與把重衾整¶
　　陽關引(離/别)　　　　　　　　　　冦平仲¶
塞草烟光濶渭水波聲咽春朝雨霽輕塵歛征鞍發指¶
青靑楊柳又是輕攀折動黯然知有後會甚時節　更¶
盡一杯酒歌一闋歎人生裏難歡聚易離别且莫辭沉¶
醉聽取陽關徹念故人千里自此共明月¶
　　丼州令(詠/雪)　　　　　　　　　　柳耆卿¶
凍雲深淑氣淺寒欺緑野輕雪伴早梅飄謝艶陽天正¶
<pb:KR4j0073_WYG_015-44b>¶
明媚却成瀟洒玉人歌畵樓酒對此景驟増高價　賣¶
花巷陌放燈䑓榭好時代怎生輕捨頼和風蕩霽靄廓¶
淸良夜玉塵鋪桂莖滿素光裏更堪遊冶¶
　　孤鴈兒　　　　　　　　　　　程正伯¶
在家不覺窮冬好向客裏方知道故園梅子正開時記¶
得淸樽頻倒高燒紅蠟煖薫羅幌一任花枝惱　如今¶
客裏傷懷抱忍雙鬢随花老小窗獨自對黄昏只有月¶
華飛到假饒眞箇鴈書頻寄何似歸來早¶
<pb:KR4j0073_WYG_015-45a>¶
　　二¶
雙鬟乍綰橫波溜記當日香心透誰教容易逐雞飛輸¶
却春風先手天公元也管人憔悴放出花枝痩　㡬宵¶
和月來相就問何事春山鬬秪應深院鎻嬋娟枉却嬌¶
花時候何時為我小梯橫閣試約黄昏後¶
　　　　　　　　　　　　　　　　李易安¶
藤牀紙帳朝眠起說不盡無佳思沉香烟㫁玉爐寒伴¶
我情懷如水笛聲三弄梅心驚破多少春情意　小風¶
<pb:KR4j0073_WYG_015-45b>¶
踈雨瀟瀟地又催下千行淚吹簫人去玉樓空腸㫁與¶
誰同倚一枝折得人間天上沒箇人堪寄¶
　　夣還京　　　　　　　　　　　柳耆卿¶
夜來匆匆飲散欹枕背燈睡酒力全輕醉魂易醒風掲¶
簾櫳夣㫁披衣重起悄無寐　追悔當初繡閣話别太¶
容易日許時猶阻歸計甚况味旅舘虛度殘嵗想嬌媚¶
那裏獨守鴛幃静永漏迢迢也應暗同此意¶
　　小鎮西(感/别)¶
<pb:KR4j0073_WYG_015-46a>¶
意中有箇人芳顔二八天然俏自來奸黠最竒絶是笑¶
時媚靨深深百態千嬌再三偎著再三香滑　乆離缺¶
夜來魂夣裏尤花殢雪分明似舊家時節正歡悅被雞¶
聲喚起一塲寂寞無眠向曉空有半窗殘月¶
　　憶黄梅　　　　　　　　　　　王逐客¶
枝上葉兒未展已有墜紅千片春意怎生防怎不怨被¶
我安排矮牙牀斗帳和嬌艶移在花叢裏靣　請君¶
看惹淸香偎媚暖愛香愛暖金杯滿問春怎管大家¶
<pb:KR4j0073_WYG_015-46b>¶
拚便做東風緫吹交零亂猶骨自輸我鴛鴦一半¶
　　金人捧露盤(春晚/感舊)　　　　　　　曽純甫¶
記神京繁華地舊遊踪正御溝春水溶溶平康巷陌繡¶
鞍金勒躍靑驄解衣沽酒醉絃管柳緑花紅　到如今¶
餘霜鬂嗟前事夣魂中但寒烟滿目飛蓬雕欄玉砌¶
空餘三十六離宫塞笳驚起暮天鴈寂寞東風¶
　　　　　　　　　　　　　　　　賀方回¶
控滄江排靑嶂燕䑓凉駐綵仗樂未渠央巖花磴蔓妬¶
<pb:KR4j0073_WYG_015-47a>¶
千門珠翠倚新粧舞閒歌悄恨流風不管餘香　繁華¶
夣驚俄頃佳麗地指蒼茫寄一笑何與興亡量船載酒¶
賴使君相對兩胡牀緩調清管更為儂三弄斜陽¶
　　　錢塘　　　　　　　　　　　羅壺秋¶
濕苔靑妖血碧壊垣紅怕精靈來徃相逢荒烟瓦礫寳¶
釵零亂隱鸞龍吳峯越巘翠眉鎻苦為誰容　浮屠¶
換朝陽殿僧磬改景陽鐘興亡事淚老金銅驪山廢盡¶
更無宫女説𤣥宗角聲起處海濤落滿眼秋風¶
<pb:KR4j0073_WYG_015-47b>¶
　　紅林擒近(冬/雪)　　　　　　　　　周羙成¶
高柳春纔軟凍梅寒更香暮雪助淸峭玉塵散林塘那¶
堪飄風逓冷故遣度幕穿窗似欲料理新粧呵手弄絲¶
簧　冷落詞賦客蕭索水雪鄉援毫授簡風流猶憶東¶
梁望虛簷徐轉廻廊未掃夜長莫惜空酒觴¶
　　　冬初　　　　　　　　　　万俟雅言¶
風雪驚初霽水鄉増暮寒樹杪堕毛羽簷牙掛琅玕纔¶
喜堆門積巷可惜迤邐銷殘漸看低竹翩飜淸池漲㣲¶
<pb:KR4j0073_WYG_015-48a>¶
瀾　歩履晴正好宴席晩方歡梅花耐冷亭亭來入氷¶
盤對山前横素愁雲變色放杯同覔高處看¶
　　望雲涯引　　　　　　　　　　李景元¶
秋容江上岸花老蘋洲白露濕蒹葭浦嶼漸増寒色閒¶
漁唱晚鶩鴈驚飛處映逺磧數㸃輕㠶送天際歸客¶
鳯臺人散漫逥首沉消息素鯉無憑樓上暮雲凝碧時¶
向西風下認逺笛宋玉悲懐未信金樽消得¶
　　山亭柳　　　　　　　　　　　晏同叔¶
<pb:KR4j0073_WYG_015-48b>¶
家住西秦賭博藝随身花柳上鬬尖新偶學念奴聲調¶
有時高遏行雲蜀錦纒頭無數不負辛勤　數年來徃¶
咸京道殘杯冷炙漫銷魂衷腸事託何人若有知音見¶
采不辭遍唱陽春一曲當筵淚落重掩羅巾¶
　　　　　　　　　　　　　　　　杜壽域¶
曉來風雨萬花飄落嘆韶光虛過却芳草萋萋映樓臺¶
淡烟漠漠紛紛絮飛院宇燕子過朱閣　玉容淡妝添¶
寂寞檀郎孤願太情薄數歸期絶信約暗添春宵恨平¶
<pb:KR4j0073_WYG_015-49a>¶
康恣迷歡樂時時悶飲緑醑甚轉轉思量着¶
　　上西平(惜/春)　　　　　　　　　　程正伯¶
愛春歸憂春去為春忙旋㸃檢雨障雲妨遮紅䕶緑翠¶
幃羅幙任高張海棠明月杏花天更惜濃芳　喚鶯吟¶
招蝶拍迎柳舞倩桃妝盡呼起萬籟笙簧一觴一咏儘¶
教陶冩繡心腸笑他人世漫嬉㳺擁翠偎香¶
　　　觀雪　　　　　　　　　　　辛㓜安¶
九衢中杯逐馬帯随車問誰觧愛惜瓊華何如竹外静¶
<pb:KR4j0073_WYG_015-49b>¶
聽窣窣蟹行沙自憐是海山頭種玉人家　紛如鬬嬌¶
如舞纔整整又斜斜要圗畵還我漁簑凍吟應笑羔兒¶
無分漫煎茶起來極目向彌茫數盡歸鴉¶
　　前調　　　　　　　　　　　　韓東浦¶
折腰勞彈冠望縱飛蓬笑造化相戯窮通風帆浪槳暮¶
城寒角曉樓鐘暗惜霜雪鬢邊來驚對靑銅　蕭閒¶
好何時遂門横水逕穿松有無限杯月襟風區畫箇甚¶
帝堯堂下足䕫龍不如聞早問溪山高養吾慵¶
<pb:KR4j0073_WYG_015-50a>¶
　　上平南　　　　　　　　　　劉昻(歸潛/志)¶
躉鋒揺螳臂展舊盟寒恃洞庭彭蠡狂瀾天兵小試萬¶
蹄一飲楚江乾㨗書飛上九重天春滿長安　舜明文¶
周禮樂唐日月漢衣冠洗五川煙瘴江山全蜀下也劔¶
閣何用一泥丸有人傳喜日邊來都護先還(歸濳志云/昻字濟霄)¶
(南人有才譽以先有劉昻之昻故號小劉之昻□和南/征作樂章一闋上平西為時所傳  齊東楚語云開禧)¶
(用兵金人元帥紇石烈子仁領兵濠梁大書一詞/於濠之倅㕔壁間詞名上平南即上西平之調云)¶
　¶
<pb:KR4j0073_WYG_015-50b>¶
　¶
　¶
　¶
　¶
　¶
　¶
　¶
　花草稡編巻十五¶
