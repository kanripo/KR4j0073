# -*- mode: mandoku-view; -*-
#+TITLE: 花草稡編
#+DATE: 2015-08-25 00:49:45.891604
#+PROPERTY: ID KR4j0073
#+PROPERTY: BASEEDITION WYG    
#+PROPERTY: JUAN 卷十六
<pb:KR4j0073_WYG_016-1a>¶
欽定四庫全書¶
　花草稡編巻十六¶
　　　　　　　　　　　　明　陳耀文　輯¶
　中調¶
　　柳初新　　　　　　　　　　　柳耆卿¶
東郊向曉星杓亞報帝里春來也柳擡烟眼花勻露臉¶
漸覺緑嬌紅姹妝㸃層䑓芳榭運神功丹靑無價　别¶
有堯階試罷新郎君成行如畵杏園風細桃花浪煖競¶
<pb:KR4j0073_WYG_016-1b>¶
喜羽遷鱗化遍九陌相將逰冶驟香塵寶鞍嬌馬¶
　　　　　　　　　　　　　　　　沈會宗¶
楚天來駕春相送半醉側花冠重瑶臺淸宴羣仙戯手¶
剪出綵衣猶動誰拂瑶琴巧弄舞丹山三千雛鳯　艶¶
冶輕盈放縱倚東風從來偏寵桃花溪上相思未斷愁¶
掩五雲真洞筭曽揖飛鸞雙控等閒入㐮王春夣¶
　　泛蘭舟¶
霜月亭亭時節野溪開氷灼故人信付南歸也仗誰托¶
<pb:KR4j0073_WYG_016-2a>¶
寒影低横輕香暗度踈籬幽院何在秦樓朱閣稱簾幕¶
　携酒共看依依承醉更堪作雅淡一種天然如雪綴¶
烟薄腸斷相逢手撚嫩枝追思渾似那人淺妝梳掠¶
　　最高樓(催/春)　　　　　　　　　　蔣㨗¶
新春景明媚在何時冝早不冝遲輭塵巷陌靑油幰重¶
簷深院畵羅衣要些兒晴日照暖風吹　一片片雪兒¶
休要下一㸃㸃雨兒休要洒纔恁他越愆期悠悠不趂¶
梅花到匆匆枉帯柳花飛倩黄鶯將我語報春歸¶
<pb:KR4j0073_WYG_016-2b>¶
　　　　　　　　　　　　　　　　程正伯¶
舊時心事說着雨眉羞長記得憑肩遊緗裙羅襪桃花¶
岸薄衫輕扇杏花樓㡬畨行㡬畨醉㡬畨留　也誰料¶
春風吹已斷又誰料朝雲飛亦㪚天易老恨難酧蜂兒¶
不解知人苦燕兒不解説人愁舊情懐消不盡㡬時休¶
　　　　　　　　　　　　　　　　毛澤民¶
㣲雨過深院芰荷中香冉冉繡重重玉人共倚欄干角¶
月華猶在小池東入人懐吹鬢影可憐風　分散去輕¶
<pb:KR4j0073_WYG_016-3a>¶
如雲與夣剩下了許多風與月侵枕簟冷簾櫳剛能小¶
睡還驚覺畧成輕醉早醒鬆仗行雲將此恨到眉峯¶
　　　慶洪景盧内翰七十　　　　　辛㓜安¶
金閨彦眉壽正如川七十且華筵樂天詩句香山裏杜¶
陵酒債曲江邊問何如歌窈窕舞嬋娟　更十嵗太公¶
方出將又十嵗武公方入相留盛事看明年直須腰下¶
添金印莫教頭上欠貂蟬向人間長富貴地行僊¶
　　前調¶
<pb:KR4j0073_WYG_016-3b>¶
吾衰矣須冨貴何時冨貴是危機暫忘設醴抽身去未¶
曽得米棄官歸穆先生陶縣令是吾師　待葺箇園兒¶
名佚老更作箇亭兒名亦好閒飲酒醉吟詩千年田換¶
八百主一人口揷㡬張匙咄豚奴愁産業豈佳兒¶
　　　　　　　　　　　　　　　　秋崖¶
朝元了萬鶴放班囬携月下天來初平家看靑羊石滕¶
王閣醉緑蟻杯試鳴琴花蕩漾玉崔嵬　前十日鵲橋¶
飛寳&KR0817;後一月兎奩開玉鏡秋色净夜裵&KR0966;由從五岳¶
<pb:KR4j0073_WYG_016-4a>¶
三光出亥將二首六身排問何其餐沆瀣燕蓬萊¶
　　　别妓王㓜玉　　　　　　　桞冨(青𤨏/高議)¶
人間最苦最苦是分離伊愛我我憐伊靑草岸頭人獨¶
立畫船東去櫓聲遲楚天低囘望處兩依依　後會也¶
難知未知何日重歡會心下事亂如絲好天良夜還虛¶
過辜負我兩心知願伊家衷腸在一雙飛¶
　　　商於魯縣北　　　　　　　元遺山¶
商於路山逺客來稀雞犬静柴扉東家歡飲薑芽脆西¶
<pb:KR4j0073_WYG_016-4b>¶
家留宿芋魁肥覺重來猿與鶴總忘機　問華屋高貲¶
誰不戀美食大官誰不羡風浪裏竟安歸雲山既不求¶
吾是林泉又不責吾非任年年藜藿飯芰荷衣¶
　　　暮春　　　　　　　　　　司馬昻¶
花信𦂳二十四畨愁風雨五更頭侵堦苔蘇冝羅襪逗¶
衣梅潤試香篝緑窓閒人夣覺鳥聲幽　按&KR0793;筝學㺯¶
相思調冩幽情恨殺知音少向何處説風流一絲楊柳¶
千絲恨三分春色二分休落花中流水裏兩悠悠¶
<pb:KR4j0073_WYG_016-5a>¶
　　安公子　　　　　　　　　　柳耆卿¶
長川波㶑灔楚鄉淮岸迢逓一霎煙汀雨過芳草靑如¶
染驅驅携書劍當此好天好景自覺多愁多病行役心¶
情厭　望處曠野沉沉暮雲黯黯行色侵夜色又是急¶
槳投村店認去程將近舟子相呼遥指漁燈一㸃¶
　　倒埀柳　　　　　　　　　　楊無咎¶
曉來烟露重為重陽増勝致記一年好處無似此天氣¶
東籬白衣至南陌芳筵啟風流曾未逺登臨都在眼底¶
<pb:KR4j0073_WYG_016-5b>¶
　人生如寄謾把茱茰看仔細擊節聼高歌痛飲莫辭¶
醉烏㡌任教顚倒風裏墜黄花明日縱好無情味¶
　　二¶
南州初會遇記惺惺說底語而今精神傾下越様風措¶
雍門人獨夜客舎停杯處餘香應未眠憑君重唱金縷¶
　移宫易羽縱有離愁休怨訴客裏摠凄凉怕聽斷腸¶
句情山曲海君已心相許驂鸞乘月正好同歸去¶
　　踏歌¶
<pb:KR4j0073_WYG_016-6a>¶
帯雪向南枝一朶江梅折許多時甚處收香白占陌上¶
先春色　瑩㓗正廣寒宫殿人窺隔銷魂處畵角數聲¶
徹暗香浮動黃昏月　瀟洒處最竒絶孤標逈不與羣¶
芳列吟賞竟連宵痛飲無休歇輸有心牧童偷折¶
　　鬬百花　　　　　　　　　　　柳耆卿¶
煦色韶光明媚輕藹低籠方樹池塘殘蘸烟蕪簾幙閒¶
垂風絮春困厭厭抛擲鬬草工夫冷落踏青情緖終日扄¶
朱户　逺恨綿綿淑景遲遲難度年少傅粉依前醉眠¶
<pb:KR4j0073_WYG_016-6b>¶
何處深院無人黄昏乍拆鞦韆空鏁滿庭花雨¶
　　二¶
颯颯霜飄鴛瓦翠幙輕寒㣲透長門深𤨏悄悄滿林秋¶
色將晚眼看菊蕋重陽淚落如珠長是淹殘粉面鸞輅¶
音塵逺　無限幽恨寄情空殢紈扇應是帝王當初怪¶
妾辭輦陡頓今來宫中第一妖嬈却道昭陽飛燕¶
　　三¶
滿搦宫腰纎細年㡬方當笄嵗剛被風流沾惹與合埀¶
<pb:KR4j0073_WYG_016-7a>¶
楊䨇髻初學嚴粧如描似削身材怯雨羞雲情意舉措¶
多嬌媚　争奈心性未會先憐佳婿長是夜深不肯便¶
入鴛鴦被與解羅裳盈盈背立銀缸却道你但先睡¶
　　柳腰輕(贈/妓)¶
英英妙舞腰肢軟章䑓柳昭陽燕錦衣冠葢綺堂筵會¶
是處千金争選顧香砌絲管初調倚輕風珮環㣲顫¶
乍入霓裳促遍逞盈盈漸催檀板慢埀霞袖急趍蓮歩¶
進退竒容千變笑何止傾國傾城暫囘眸萬人腸斷¶
<pb:KR4j0073_WYG_016-7b>¶
　　千秋嵗引(秋/思)　　　　　　　　王介甫¶
別舘寒砧孤城畵角一𣲖秋聲入寥廓東歸燕從海上¶
去南來鴈向沙頭落楚䑓風庾樓月宛如昨　無奈被¶
些名利縳無奈被他情擔閣可惜風流總閒却當初謾¶
留華表語而今誤我秦樓約夣闌時酒醒時思量着¶
　　二¶
詞賦偉人當代一英雄信獨歩儒林蟾宫客名登鴈塔¶
正青春更不歷郡縣徒勞力即趍朝典文衡居花掖¶
<pb:KR4j0073_WYG_016-8a>¶
得儔詞科推第一便掌經綸天上尺見説慶生辰當此¶
日翠蓂三四葉方新朱明正屬淸和節行作箇黒頭¶
公專調爕¶
　　早梅芳(別/恨)　　　　　　　　　周美成¶
花竹深房櫳好夜閴無人到隔窗寒雨向壁孤燈弄餘¶
照涙多羅袖重意密鶯聲小正魂驚夣怯門外已知曉¶
　去難留話未了早促登長道風披宿霧露洗初陽射¶
林表亂愁迷逺覽苦語縈懐抱漫囘頭更甚歸路杳¶
<pb:KR4j0073_WYG_016-8b>¶
　　　牽情¶
繚墻深叢竹繞宴席臨淸沼㣲呈纎履故隠烘簾自嬉¶
笑粉花粧暈薄帯緊腰圍小看鴻驚鳯翥滿座嘆輕妙¶
　酒醒時會散了囘首城南道河隂高轉露脚斜飛夜¶
将曉異鄉淹嵗月醉眼迷登眺路迢迢恨滿千里草¶
　　前調　　　　　　　　　　　李端叔¶
雪初晴陡覺寒將變己報梅梢暖日邊霜外迤邐枝條¶
自柔軟嫩苞勻㸃綴緑蕚輕裁剪隠深心未許清香散¶
<pb:KR4j0073_WYG_016-9a>¶
　漸融和開欲遍宻處疑無間天然標韻不與羣花鬬¶
深淺夕陽波似動曲水風猶嬾最銷魂弄影無人見¶
　　拂霓裳　　　　　　　　　　　同叔¶
樂秋天晩荷花上露珠圓風日好數行新鴈貼寒烟銀¶
筝調脆管瓊柱撥清弦捧觥船一聲聲齊唱太平年¶
人生百嵗離别易會逄難無事日剰呼賔友啟芳筵星¶
霜催緑鬢風露損朱顔惜清歡又何妨沉醉玉尊前¶
　　二¶
<pb:KR4j0073_WYG_016-9b>¶
喜秋成見千門萬户樂昇平金風細玉池波浪縠文生¶
宿露霑羅幕㣲凉入畫屛張綺宴傍熏爐蕙炷和新聲¶
　神仙雅會此日向蓬瀛管絃淸旋翻紅袖學飛瓊光¶
隂無暫住歡醉有閒情祝辰星願百千為壽獻瑶觥¶
　　新荷葉　　　　　　　　　　　趙閲道¶
日晚芳塘圓荷嫩緑新抽越女輕盈畵橈穩泛蘭舟波¶
光艶粉紅相間脉脉嬌羞菱歌隱隱漸遥依約凝眸¶
堤上即心波間粧影遲留不覺歸時暮天碧襯蟾鈎殘¶
<pb:KR4j0073_WYG_016-10a>¶
蟬噪晩餘霞映㡬㸃沙鷗漁笛不道有人獨倚危樓¶
　　　　　　　　　　　　　　　趙德莊¶
欲暑還凉如春有意重歸春若歸來任他鶯老花飛輕¶
雷澹雨似晩風欺得单衣簷聲驚醉起來新緑成圍¶
囘首分携光風苒苒菲菲曽㡬何時故山疑夣還非鳴¶
琴再撫將淸恨都入金徽永懐橋下係船溪柳依依¶
　　二¶
雨細梅黄去年雙燕還歸多少繁紅盡随蝶夣蜂飛隂¶
<pb:KR4j0073_WYG_016-10b>¶
濃緑暗正麥秋猶衣羅衣香凝沉水雅冝簾幕重圍¶
綵扇仍携花枝塵染芳菲遥想當時故交徃徃人非天¶
涯再見悦情話景仰淸徽可人懷抱晩期蓮社相依¶
　　　　　　　　　　　　　　　侯彦周¶
柳幄飛綿風池煖泛新萍燕疊泥香玉麟堂外春深晴¶
雲麗日花濃處蜂蝶紛紛償春一醉管絃聲裏歡聲¶
况是淸時錦衣重到䑓城故國江山向人依舊多情趂¶
閒行樂休辜負冶葉䌓英彤庭歸覲恁時難駐前旌¶
<pb:KR4j0073_WYG_016-11a>¶
　　　和趙德莊韻　　　　　　　　辛㓜安¶
人巳歸來杜䳌欲勸誰歸緑樹如雲等閒付與鶯飛免¶
葵燕麥問劉郎㡬度沾衣翠屏幽夣覺來水遶山圍¶
有酒重携小園随意芳菲徃日繁華而今物是人非春¶
風半靣記當年初識崔徽南雲鴈少錦書無箇因依¶
　　爪茉䔧(秋/夜)　　　　　　　　　　柳耆卿¶
每到秋來轉添甚况味金風動冷淸淸地殘蝉噪晚甚¶
聒得人心欲碎更休道宋玉多悲石人也須下淚　衾¶
<pb:KR4j0073_WYG_016-11b>¶
寒枕冷夜迢迢更無寐深院静月明風細巴巴望曉¶
怎生捱更迢逓料我兒只在枕頭根底等人睡來夣裏¶
　　瑤堦草　　　　　　　　　　　程正伯¶
空山子規呌月破黄昏冷又還簾幕風輕緑暗紅又盡¶
自從别後粉銷香减一春成病那堪晝閒日永　恨難¶
整起來無語緑萍破處池光净悶裏殘妝照花獨自憐¶
瘦影睡來又怕飲來越醉醒來越悶看誰似我孤另¶
　　南州春色　　　　　　　　　　汪梅溪(輟耕/録)¶
<pb:KR4j0073_WYG_016-12a>¶
淸溪曲一株梅無人修采獨立古墻隈莫恨東風吹不¶
到着意挽春囘一任天寒地凍南枝香動花傍一陽開¶
　更待明年首夏酸心結子天自栽培金鼎調羮仁心¶
猶在還種取無限根荄管取南州春色都自此中來¶
　　歸去難　　　　　　　　　　　周成美¶
佳約人未知背地伊變惡會稱停事看深淺如今信我¶
委的論長逺好來無可怨自合教伊推些事後分散¶
宻意都休待説先腸斷此恨除非是天相念堅心更守¶
<pb:KR4j0073_WYG_016-12b>¶
未死終相見多少閒磨難到得其間知他做甚頭眼¶
　　驀山溪(一名上/陽春)　　　　　　　　永叔¶
新正初破三五銀蟾滿纎手染香羅剪紅蓮滿城開遍¶
樓臺上下歌管咽春風駕香輪停寳馬只待金烏晚¶
帝城今夜羅綺誰為伴應卜紫姑神問歸期相思望斷¶
天涯情緒對酒且開顔春宵短春寒淺莫待金杯暖¶
　　　　　　　　　　　　　　　　山谷¶
鴛鴦翡翠小小思珍偶眉黛歛秋波儘湖南山明水秀¶
<pb:KR4j0073_WYG_016-13a>¶
娉娉嫋嫋恰似十三餘春未透花枝瘦正是愁時候¶
尋花載酒肯落他人後祇恐逺歸來緑成隂靑梅如豆¶
心期得處每自不由人長亭柳君知否千里猶囘首¶
　　　　　　　　　　　　　　　　晁次膺¶
風流心膽直把春償酒選得一枝花綺羅中筭來未有¶
名園翠苑風月最佳時夜迢迢車欵欵是處曽携手¶
重來一夣池舘皆依舊幽恨冩新詩託何人章臺問柳¶
漁舟歸後雲鎻武陵溪水潺潺花片片艤棹空囘首¶
<pb:KR4j0073_WYG_016-13b>¶
　　二¶
輕衫短㡌重入長安道屈指十年中一廻來一迴漸老¶
朋遊在否落托更能無朱絃悄知音少撥斷相思調¶
花邉柳外蕭洒愁重到深院鎻春風悄無人桃花自笑¶
金釵一股凝欲問音塵天杳杳波渺渺何處尋蓬島¶
　　　春　　　　　　　　　　　　杜伯高¶
春風如客可是繁華主紅紫未全開早緑遍江南千樹¶
一畨新火多少倦遊人纎腰柳不知愁猶作風前舞¶
<pb:KR4j0073_WYG_016-14a>¶
小欄干外兩兩幽禽語問我不歸家有佳人天寒日暮¶
老來心事惟只有春知江頭路帯春來更帯春歸去¶
　　前調　　　　　　　　　　　　李處全¶
梨花過雨已是春強半花惱欲顛狂興渾在秋千架畔¶
搔頭無語斜日上簾櫳飛上下語呢喃又見雙䨇燕¶
魚吹細浪鏡靣揺歌扇藉草倒芳樽襯香茵落紅千片¶
追奔蝸角囘首醉初醒逄節物且歡娛莫待流年換¶
　　　惜别¶
<pb:KR4j0073_WYG_016-14b>¶
想伊不住船在藍橋路别語未丼聽更忍問而今是去¶
門前楊柳㡬日轉西風將行色欲留心匆匆城頭鼔¶
一畨幽會只覺添愁緖邂逅却相逢又還有此時歡否¶
臨岐把酒莫惜十分斟尊前月月中人明夜知何處¶
　　　　　　　　　　　　　　　　曹元寵¶
草薫風暖樓閣籠輕霧墻短出花梢映誰家緑楊朱戸¶
尋芳拾翠綺陌自靑春江南逺踏靑時誰念方覊旅¶
昔遊如夣空憶横塘路羅袖舞䑓風想桃花依然舊樹¶
<pb:KR4j0073_WYG_016-15a>¶
一懐離恨滿眼欲歸心山連水水連雲悵望人何處¶
　　二¶
洗粧真態不在鉛華御竹外一枝斜想佳人天寒日暮¶
黄昏院落無䖏着淸香風細細雪垂垂何况江頭路¶
月邉踈影夣到銷魂處結子欲黄時又須作廉纎細雨¶
孤芳一世供斷有情愁消瘦損東陽也試問花知否(一/本)¶
(首二句作䕶霜雲/際逺目明芳樹)¶
　　　　　　　　　　　　　　　　易彦祥¶
<pb:KR4j0073_WYG_016-15b>¶
海棠枝上留得嬌鶯語雙燕㡬時來並飛入東風院宇¶
夣囘芳草緑遍舊池塘梨花雪桃花雨畢竟春誰主¶
東郊拾翠襟袖霑飛絮寳馬趂雕輪亂紅中香塵滿路¶
十千斗酒相與買春閒呉姬唱秦娥舞&KR0184;醉青樓暮¶
　　　　　　　　　　　　　　　　張東父¶
靑梅如豆斷送春歸去小緑間長紅看㡬處雲歌柳舞¶
偎花識靣對月共論心携素手採香遊踏遍西池路¶
水邊朱戸曽記銷魂處小立背秋千空悵望娉婷韻度¶
<pb:KR4j0073_WYG_016-16a>¶
楊花撲面香糝一簾風情脉脉酒厭厭囘首斜陽暮¶
　　　自述　　　　　　　　　　　宋謙父¶
壺山居士未老心先懶愛學道人家辦竹几蒲團茗椀¶
靑山可買小結屋三間開一逕俯靑溪脩竹栽教滿¶
客來便請随分家常飯若肯小留連更薄酒三杯兩琖¶
吟詩度曲風月任招呼身外事不關心自有天公管¶
　　前調　　　　　　　　　　　　石孝友¶
醉魂初醒強起㝷芳徑一似楚雲歸誚沒箇鱗書羽信¶
<pb:KR4j0073_WYG_016-16b>¶
踈狂蹤跡虛度可憐春隂還悶晴還困贏得無端病¶
　菱花寳鏡拆破雙鸞影别袖忍頻看生怕見啼紅醉¶
粉而今憔悴瘦立對東風紅成陣緑成隂况是春將盡¶
　　　野梅　　　　　　　　　　　梅苑¶
當時曽見上苑東風煖今嵗却相逢向烟村亭邊驛畔¶
埀鞭立馬一餉黯無言江南信壽陽人悵望成腸斷¶
瓊籹雪綴滿眼空零亂誰是倚闌干更那堪胡笳羌管¶
踈枝殘蕋猶懶不嬌春水淸淺月黄昏冷淡從來慣¶
<pb:KR4j0073_WYG_016-17a>¶
　　　　　　　　　　　　　　　　張表臣(珊瑚/鈎)¶
樓横北固盡日厭厭雨欵乃數聲歌但渺漠江山煙樹¶
寂寞風物三五過元宵尋柳眼覔花英春色知何處¶
落梅嗚咽吹徹江城暮脉脉数飛鴻杳歸期東風凝佇¶
長安不見&KR0463;起夕陽間魂欲㫁酒初醒獨下危梯去¶
　　　遊三榮龍洞　　　　　　　　陸務觀¶
窮山孤疉臘盡春初破寂寞掩空齋好一箇無聊頼底¶
我嘯䑓龍岫随分有雲山臨淺瀬䕃長松閒㨿胡床坐¶
<pb:KR4j0073_WYG_016-17b>¶
　三杯徑醉不覺紗巾堕畫角喚人歸落梅村籃輿夜¶
過城門漸近㡬㸃妓衣紅官驛外酒壚前也有閒燈火¶
　　　桂花　　　　　　　　　　万俟雅言¶
芳菲葉底誰會秋工意深緑䕶輕黄怕靑女霜侵憔悴¶
開分早晩都占九秋天花四出香十里獨歩珠宫裏¶
佳名巖桂却是因遺子不自月中來又那得蕭蕭風味¶
霓裳舊曲休問廣寒人飛太白酧仙蕋香外無香比¶
　　前調　　　　　　　　　　　　朱希真¶
<pb:KR4j0073_WYG_016-18a>¶
東風不住㡬陣黄梅雨風外曉鶯聲怨飄零花殘春¶
暮鴛鴦散後供了十年愁懐舊事想前歡忍記丁寧¶
語　塵昏青鏡休照孤鸞舞烟鎻鳯樓空問吹簫人¶
今何處小窗驚夣携手似平生陽䑓路行雲去目斷¶
山無数¶
　　　集曲名¶
菊花新過秋蕊香猶媚三八燕山亭賀聖朝申生明世¶
肅霜天曉正快活年時慶新壽萬年歡人醉蓬萊裏¶
<pb:KR4j0073_WYG_016-18b>¶
紅衫兒歌水調誇多麗仰祝壽星明指黄河淸年可擬¶
歡同魚水永遇樂傾盃風流子洞仙歌曲唱千秋嵗¶
　　滿路花(促/拍)　　　　　　　　　　秦少㳺¶
露顆添花色月綵投窓隙春思如中酒恨無力洞房咫¶
尺曽寄靑鸞翼雲散無蹤跡羅帳春殘夣囘無處㝷¶
覔　輕紅膩白歩歩薫蘭澤約腕金環重宜裝餙未知¶
安否一向無消息不是㝷常憶憶後教人片時存濟不得¶
　　　　　　　　　　　　　　　　周美成¶
<pb:KR4j0073_WYG_016-19a>¶
金花落燼燈銀鑠鳴忩雪庭深㣲漏斷行人絶風扉不¶
定竹圃琅玕折玊人新間濶着甚悰情更當恁地時節¶
　無言欹枕帳底淸流血愁如春後絮來相接知他那¶
裏争信人心切除共天心說不成也還似伊無箇分别¶
　　二¶
簾烘淚雨乾酒壓愁城破氷壺防飲渴培殘火朱消粉¶
褪絶勝新梳裹不是寒宵短日上三竿殢人猶要同卧¶
如今多病寂寞章䑓左黄昏風弄雪門深鎻蘭房宻¶
<pb:KR4j0073_WYG_016-19b>¶
愛萬種思量過也須知有我着甚情悰你但忘了人呵¶
　　　　　　　　　　　　　　　　柳耆卿¶
香靨融春雪翠髩嚲秋煙楚腰纎細正笄年鳯幃夜短¶
偏愛日高眠起來貪顚俊只恁殘却黛眉不整花鈿¶
有時携手閒坐偎倚緑窓前温柔情態儘人憐畫堂春¶
過悄悄落花天長是嬌癡處尤殢檀即未教拆了秋千¶
　　迷仙引(風/塵)　　　　　　　　　　柳耆卿¶
才過笄年初綰雲鬟便學歌舞席上尊前王孫随分相¶
<pb:KR4j0073_WYG_016-20a>¶
許算等閑酧一笑便千金慵覷常秪恐容易蕣華偷換¶
光隂虚度　已受君㤙顧好與花為主萬里丹霄何妨¶
携手同歸去永棄却煙花伴侣免教人見妾朝雲暮雨¶
　　黄鶴引　　　　　　　　　　　泊宅編¶
生逄埀拱不識千戈免田隴士林書圃終年庸非天寵¶
才初闒茸老去支離何用浩然歸筭似黄鶴秋風相送¶
　塵事塞翁心浮世莊生夣漾舟遥指烟波羣山森動¶
神閒意聳囘首利鞿名鞚此情誰共問㡬許淋浪春甕¶
<pb:KR4j0073_WYG_016-20b>¶
　　秋夜月　　　　　　　　　　　柳耆卿¶
當初聚散便喚作無由再逄伊面近日來不期而㑹重¶
歡宴向尊前閒暇裏歛着眉兒長嘆惹起舊愁無限¶
盈盈淚眼漫向我耳邉作萬般幽怨奈你自家心下有¶
事難見待音信真箇恁别無縈絆不免收心共伊長逺¶
　　淸波引(詠/梅)　　　　　　　　　　姜白石¶
冷雲迷浦倩誰喚玉妃起舞嵗華如許野梅弄眉嫵屐¶
齒印蒼蘚漸為尋花來暮自随秋鴈南來望江國渺何¶
<pb:KR4j0073_WYG_016-21a>¶
處　新詩謾與好風景長是暗度故人知否抱幽恨難¶
語何時共漁艇莫負滄浪烟雨况有清夜啼猿怨人良¶
苦¶
　　踏靑遊　　　　　　　　　　　王晉卿¶
金勒狨鞍西城嫩寒春曉路漸入埀楊芳草過平堤穿¶
緑逕㡬聲啼鳥是處裏誰家杏花臨水依約靚粧斜照¶
　極目高原東風露桃烟島望十里紅圍緑繞更相¶
將乘酒興幽情多少待向晩從頭記將歸去説與鳯樓¶
<pb:KR4j0073_WYG_016-21b>¶
人道¶
　　　詠妓崔念四¶
識箇人人恰止二年懽會似賭賽六隻渾四向巫山重¶
重去如魚水兩情美同倚畫樓十二倚了又還重倚¶
兩日不來時時在人心裏擬問卜常占歸計&KR0184;三八淸¶
齋望永同鴛被驀然被人驚覺夣也有頭無尾(政和間/一貴人)¶
(未達時常游妓崔念四/之舘因其行作此詞)¶
　　鶴冲天　　　　　　　　　　　賀方囬¶
<pb:KR4j0073_WYG_016-22a>¶
鼕鼕鼓動花外沉殘漏華月萬枝燈還淸晝廣陌衣香¶
度飛葢影相先後箇處頻回首錦坊西去期約武陵溪口¶
　當時早恨歡難偶可堪流浪逺分擕乆小畹蘭英在¶
輕付與何人手不似長亭柳舞風眠雨伴我一春消瘦¶
　　　恨别　　　　　　　　　　　柳耆卿¶
閒窓漏永月冷霜華堕悄悄下簾幙殘燈火再三追徃¶
事離魂亂愁腸鎖無語沉吟坐好天好景未省展眉則¶
箇　從前早是多成破何况經嵗月相抛嚲假使重相¶
<pb:KR4j0073_WYG_016-22b>¶
見還得似舊時麽悔恨無計那迢迢良夜自家只恁摧¶
挫¶
　　夣玉人引　　　　　　　　　　沈會宗¶
追舊遊處思前事儼如昔過盡鶯花横雨暴風初息杏¶
子枝頭又自然别是般天色好傍埀楊繫畫舩橋側¶
小歡幽會一霎時光景也堪惜對酒當歌故人情分難¶
覔山逺水長不成空相憶逗歸去重來又却是㡬時來¶
得¶
<pb:KR4j0073_WYG_016-23a>¶
　　　　　　　　　　　　　　　　朱希真¶
浪萍風梗寄人間倦為客夣裏瀛洲姓名誤題仙籍歛¶
趐歸來愛小園脫籜篔簹碧新種幽花戒兒童休摘¶
放懐随分各逍遥飛鷃等鵬翼舎此蕭閒問君携杖安¶
適諸彦羣英詩酒皆勍敵太平時向花前不醉如何休¶
得¶
　　　　　　　　　　　　　　　　吕聖求¶
上危梯望畫閣逈晝簾埀曲水飄香小園鶯喚春歸舞¶
<pb:KR4j0073_WYG_016-23b>¶
袖弓彎正滿城烟草凄迷結伴踏靑趂蝴蝶雙飛　賞¶
心歡計從别後無意到西池自檢羅囊要尋紅葉留詩¶
嬾約無憑據鶯花都不知怕人問強開懷細酌酴醿¶
　　祭天神　　　　　　　　　　　柳耆卿¶
嘆笑筵歌席輕抛亸背孤城㡬舎烟村停畫舸更深釣¶
叟歸來数㸃殘燈火被連綿宿酒醺醺愁無那　寂寞¶
擁重衾卧又聞得行客扁舟過蓬窓近蘭棹急好夣還¶
驚破念平生單栖踪跡多感情懐到此厭厭向曉披衣¶
<pb:KR4j0073_WYG_016-24a>¶
坐¶
　　千秋萬嵗　　　　　　　　　　山東李冠¶
杏花好子細君須辨比早梅深夭桃淺把鮫綃淡拂鮮¶
紅靣蠟融紫蕚重重現煙外悄風中笑香滿院　欲綻¶
全開俱可羡粹美妖嬈無處選除卿卿似尋常見倚天¶
眞艶冶輕朱粉分明洗出胭脂靣追徃事遶芳榭千千¶
遍¶
　　洞仙歌(埀虹/橋)　　　　　　　　　林外(詞/話)¶
<pb:KR4j0073_WYG_016-24b>¶
飛梁壓水虹影清光曉橘里漁鄉半烟草嘆來今徃古¶
物是人非天地裏惟有江山不老　雨巾風㡌四海誰¶
知道一劔横空㡬畨過按玉龍嘶未斷月冷波寒歸去¶
也林屋洞門無鎻認雲屏烟障是吾廬任滿地蒼苔年¶
年不掃(苕溪漁隠/吕仙作)¶
　　　楊花　　　　　　　　　　　李漢老¶
一團嬌軟是將春揉做撩亂隨風到何處自是亭皋人去¶
後烟草萋迷歸來了裝㸃離愁無数　飄揚無箇事剛¶
<pb:KR4j0073_WYG_016-25a>¶
被縈牽長是黄昏怕㣲雨記那回深院靜簾幕低埀花¶
隂下霎時留住又只恐伊家太輕狂驀地便和春帯將¶
歸去¶
　　　初春　　　　　　　　　　　李元膺¶
雪雲㪚盡放曉晴庭院楊柳於人便靑眼更風流多致¶
一㸃梅心相映逺約畧嚬輕笑淺　一年春好處不在¶
濃芳小艶踈香最嬌軟到淸明時候百紫千紅花正亂¶
己失春風一半早占取韶光共追遊但莫管春寒醉紅¶
<pb:KR4j0073_WYG_016-25b>¶
自暖¶
　　　詠雨¶
簾纎細雨殢東風如困縈斷千絲為誰恨向楚宫一夣¶
多少悲凉無處問愁到而今未盡　分明都是淚泣柳¶
沾花常與騷人伴孤悶記當年得意處酒力方酣怯輕¶
寒玉爐香潤又豈識情懐苦難禁㸃滴簷聲夜寒燈暈¶
　　前調　　　　　　　　　　　　東坡(或云李/季成作)¶
氷肌玊骨自淸凉無汗水殿風來暗香滿繡簾開一㸃¶
<pb:KR4j0073_WYG_016-26a>¶
明月窺人人未寢欹枕釵横鬂亂　起來携素手庭户¶
無聲時見踈星度河漢試問夜如何夜己三更金波淡¶
玉繩低轉但屈指西風㡬時來又不道流年暗中偷換¶
　　　春雨　　　　　　　　　　　謝勉仲¶
愁邉雨細漠漠天如醉揺颺遊絲晚風外醸輕寒和瞑¶
色花柳難勝春自老誰管啼紅歛翠　關情潜入夜斜¶
濕簾櫳㡬處挑燈耿無寐念陽䑓當日事好伴雲來因¶
箇甚不入㐮王夣裏便添起寒潮捲長江又恐是離人¶
<pb:KR4j0073_WYG_016-26b>¶
斷腸淸淚¶
　　前調　　　　　　　　　　　　盧申之¶
溶溶洩洩似飄揚愁緖不是因風等閒度道無心因甚¶
却又情多行未駐還作高陽暮雨　襄王情尚淺會少¶
離多空自朝朝又暮暮腸斷曉光中一縷歸時銷㪚後¶
不知何處試宻鎻瓊樓洞房深與遮斷江臯楚䑓歸路¶
　　　　　　　　　　　　　　　　吕直夫¶
征鞍帯月濃露沾襟䄂馬上輕衫峭寒透望翠峰深淺¶
<pb:KR4j0073_WYG_016-27a>¶
憶着眉兒腰肢嫋忍看風前細柳　别時頻囑付早寄¶
書來能趂淸明到家否這言語便夣裏也在心頭重相¶
見不知伊瘦縱百卉千花己離披也趂得酴醿牡丹時¶
候¶
　　　　　　　　　　　　　　　　晁無咎¶
靑烟羃處碧海飛金鏡永夜閒階臥桂影露凉時零亂¶
多少寒螿神京逺惟有藍橋路近　水晶簾不下雲母¶
屏開冷浸佳人淡脂粉待都將許多明付金樽投曉共¶
<pb:KR4j0073_WYG_016-27b>¶
流霞傾盡更携取胡牀上南樓看玉做人間素秋千頃¶
　　　　　　　　　　　　　　　　梅苑¶
斷雲踈雨冷落空山道匹馬駸駸又重到望孤村兩三¶
間茅屋踈籬溪水畔一簇蘆花晚照　尋思行樂事去¶
無㾗回首湘波與天杳嘆人生㡬度能醉金釵靑鏡裏¶
贏得朱顔未老又枝頭一㸃破黄昏問客路春風為誰¶
開早¶
　　　　　　　　　　　　　　　　寳月¶
<pb:KR4j0073_WYG_016-28a>¶
廣寒曉駕姑射尋仙侣偷被霜華送將去過越嶺棲息¶
南枝勻粧靣凝酥輕聚愛横管孤度　隴頭聲盡&KR0184;得¶
幽香為君分付水亭山驛衰草斜陽無限行人斷腸處¶
盡為我留得多情何須待春風相顧任倒斷深思向梨¶
花也無奈寒食㡬畨春雨¶
　　蕙蘭芳引(秋/懐)　　　　　　　　　周美成¶
寒瑩晩空㸃青鏡斷霞孤鶩對客館深扄霜草未衰更¶
緑倦遊厭旅但夣繞阿嬌金屋想故人别後盡日空疑¶
<pb:KR4j0073_WYG_016-28b>¶
風竹　塞北氍毹江南圖障是處温燠更花管雲牋猶冩¶
寄情舊曲音塵迢逓但勞逺目今夜長争奈枕单人獨¶
　　華胥引¶
川源澄暎烟月溟濛去舟如葉岸足沙平蒲根氷冷留¶
鴈唼别有孤角吟秋對曉風嗚軋紅日三竿醉頭扶起¶
還怯　離思相縈漸看看鬢絲堪鑷舞衫歌扇何人¶
輕憐細閱檢㸃從前恩愛但鳯牋盈篋愁剪燈花夜¶
來和淚雙疊¶
<pb:KR4j0073_WYG_016-29a>¶
　　受恩深(秋/菊)　　　　　　　　　　柳耆卿¶
雅致裝庭宇黄花開淡竚細香明艶盡天與助秀色堪¶
餐向曉自有真珠露剛被金錢妬擬買斷秋天容易獨¶
歩　粉蝶無情蜂已去要上金罇惟有詩人曽許待宴¶
賞重陽恁時盡把芳心吐陶令輕回顧免憔悴東籬冷¶
煙寒雨¶
　　五福降中天(上元/有感)　　　　　　　江致和¶
喜元宵三五縱馬御柳溝東斜日映朱簾瞥見芳容秋¶
<pb:KR4j0073_WYG_016-29b>¶
水嬌横俊眼膩雪輕鋪素胷愛把菱花笑勻粉靣露春¶
葱　徘徊歩嬾奈一㸃靈犀未通悵望七香車去慢展¶
春風雲情雨態願暫入陽䑓夣中路隔煙霞甚時還許¶
到蓬宫¶
　　婆羅門引(相/思)　　　　　　　　　柳耆卿¶
昨宵裏恁和衣睡今宵裏又恁和衣睡小飲歸來初更¶
過醺醺醉中夜後何事還驚起　霜天冷風細細觸踈忩¶
閃閃燈揺曳空牀展轉重追想雲雨夣任欹枕難繼¶
<pb:KR4j0073_WYG_016-30a>¶
寸心萬緒咫尺千里好景良天彼此空有相憐意未有¶
相憐計¶
　　促拍滿路花　　　　　　　　舊詞(見山/谷集)¶
秋風吹渭水落葉滿長安黄塵車馬道獨淸閒自然爐¶
鼎虎繞與龍盤九轉丹砂就琴心三疊蘂宫看舞胎仙¶
　任萬釘寳帯貂蟬富貴欲熏天黄粱炊未熟夣驚殘¶
是非海裏直道作人難䄂手江南去白蘋紅蓼又尋湓¶
浦廬山¶
<pb:KR4j0073_WYG_016-30b>¶
　　　　　　　　　　　　　　　吕聖求¶
西風秋日短小雨菊花寒斷雲低古木暗江天星娥尺¶
五佳約悞當年小語憑肩處猶記西園畵橋斜月䦨干¶
　鳥啼花落春信遣誰傳尚容清夜夣小留連靑樓何¶
處寳鏡注嬋娟應念紅牋事㣲暈春山背忩愁枕孤眠¶
　　離别難　　　　　　　　　　薛昭藴¶
寳馬曉鞴雕鞍羅幃乍别情難那堪春景媚送君千萬¶
里半粧珠翠落露華寒紅爉燭靑絲曲偏能勾引淚¶
<pb:KR4j0073_WYG_016-31a>¶
闌干　良夜促香塵緑魂欲迷檀眉半歛愁低未别心¶
先咽欲語情難說出芳草路東西揺䄂立春風急櫻花¶
楊柳雨凄凄¶
　　法曲第二(偷/期)　　　　　　　　　柳耆卿¶
青翼傳情香徑偷期自覺當年草草未省同衾枕便輕¶
許相將平生懽笑怎生向人間好事到頭少謾悔懊¶
細追思恨從前容易致得恩愛成煩惱心下事千種盡¶
憑音耗以此縈牽等伊來自家向道洎相見喜懽存問¶
<pb:KR4j0073_WYG_016-31b>¶
又還忘了¶
　　羽仙歌　　　　　　　　　　　潘庭堅(吳中/舊事)¶
雕簷綺户倚晴空如畫曽是吳王舊䑓榭自浣紗去後¶
落日平蕪行雲㡬㫁見花開花謝凄凉䦨干外一簇江¶
山多少圗王共争覇　莫閒愁金杯㶑灔對酒當歌歡¶
娛地夣中興亡休話漸倚遍西風晩潮生明月裏鷺鶿¶
背人飛下¶
　　滿園花　　　　　　　　　　　少㳺¶
<pb:KR4j0073_WYG_016-32a>¶
一向沉吟乆淚珠盈襟袖我當初不合苦撋就慣縱得¶
軟頑見底心先有行待癡心守甚捻著脉子倒把人來¶
僝僽　近日來非常羅皂醜佛也須眉皺怎掩得衆人¶
口待收了孛羅罷了從來斗從今後休道共我夣見也¶
不得能勾¶
　　江城梅花引(一名攤破/江城子)　　　　　　程正伯¶
娟娟霜月冷侵門怕黄昏又黄昏手撚一枝獨自對芳¶
樽酒又不禁花又惱漏聲逺一更更緫斷魂　斷魂斷¶
<pb:KR4j0073_WYG_016-32b>¶
魂不堪聞被半温香半薫睡也睡也睡不穩誰與温存¶
惟有牀前銀燭伴啼㾗一夜無眠連曉角人瘦也比梅¶
花瘦㡬分¶
　　　　　　　　　　　　　　　　　王觀¶
年年江上見寒梅㡬枝開暗香來疑是月宫仙子下瑶¶
䑓冷艶一枝春在手故人逺相思切寄與誰　怨極恨¶
極嗅玉蕋念此情家萬里暮霞㪚綺楚天碧㡬片斜¶
飛為我多情特地㸃征衣花易飄零人易老正心碎那堪¶
<pb:KR4j0073_WYG_016-33a>¶
聞塞管吹¶
　　　憶江梅　　　　　　　　　洪皓¶
天涯除館憶江梅㡬枝開使南來還帯餘杭春信到燕¶
䑓准擬寒英聊慰逺隔山水應銷落赴愬誰　空恁遐¶
想笑摘蘂斷囘腸思故里漫彈緑綺引三弄不覺䰟飛¶
更聽胡笳哀怨淚沾衣亂插繁華須異日待孤諷怕東¶
風一夜吹¶
　　　訪寒梅¶
<pb:KR4j0073_WYG_016-33b>¶
春寒消息訪寒梅賞初開夣吟來映雪衘霜淸絶繞風¶
臺可怕長洲桃李妬度香逺驚愁眼欲媚誰　曽動詩¶
興笑冷蘂效少陵慙下里萬株連綺歎金谷人墜鶯飛¶
引領羅浮翠羽幻青衣月下花神言極麗且同醉休先¶
愁玉笛吹¶
　　　憐落梅¶
重閨佳麗最憐梅牗春開學粧來争粉翻光何遽落梳¶
䑓笑坐雕鞍歌古曲催玉柱金巵滿勸阿誰　貪為結¶
<pb:KR4j0073_WYG_016-34a>¶
子藏暗蘂歛娥眉隔千里舊時羅綺已零散沈謝雙飛¶
不見嬌姿真悔着單衣若作和&KR0245;休訝晩堕烟雨任春¶
風片片吹¶
　(容齋五筆云紹興壬戌洪忠宣皓在燕赴張緫侍御/家宴侍妾歌前詞公感其念此情家萬里之句愴然)¶
　(曰此詞殆為我作旣歸遂用韻賦四闋北方不識梅/花士人罕有知梅事者皆注其所出每首有四笑字)¶
　(北人謂之四笑江梅/引第四篇失其藁)¶
　　鵲橋仙　　　　　　　　　　　柳耆卿¶
留征途擕書劔迢迢匹馬東歸去慘離懐嗟少年易分¶
<pb:KR4j0073_WYG_016-34b>¶
難聚佳人方恁繾綣便忍分鴛侣當媚景筭宻意幽懽¶
盡成輕負　此際寸腸萬緖慘愁顔斷魂無語和淚眼¶
片時㡬番回顧傷心脉脉誰訴但黯然凝竚暮烟寒雨¶
望秦樓何處¶
　　瑞鷓鴣¶
寳髻瑶簪嚴妝巧天然緑媚紅深綺羅叢裏獨逞謳吟¶
一曲陽春定價何啻直千金傾聽處王孫帝子鶴葢成¶
隂　凝態掩霞襟動象板聲聲怨思難任嘹喨處迴壓¶
<pb:KR4j0073_WYG_016-35a>¶
絃管低沉時恁回眸歛黛空役五陵心須信道縁情寄¶
意别有知音¶
　　　上太守¶
吳會風流人烟好高下水際山頭瑶䑓綘闕依約蓬丘¶
萬井千閭冨庻雄壓十三州觸處靑蛾畫舸紅粉朱樓¶
　方靣委元侯致訟簡時豐繼日懽遊襦温袴煖已扇¶
民謳旦暮絳車命駕重整濟川舟當恁時沙堤路穩歸¶
去難留¶
<pb:KR4j0073_WYG_016-35b>¶
　　卜筭子慢(寄妓/青箱)　　　　　　　　江南鍾輻¶
桃花院落烟重露寒寂寞禁烟晴晝風拂朱簾還記去¶
年時候春心不喜閉窓綉倚屏山和衣睡覺醺醺暗消¶
殘酒　獨倚危欄乆把玊笋偷彈黛娥輕鬭一㸃相思¶
萬般自家丼受抽金釵欲買丹靑手冩别來容顔寄與¶
使知人淸瘦¶
　　　傷秋　　　　　　　　　　　柳耆卿¶
江楓漸老汀蕙半凋滿目敗紅衰翠楚客登臨正是暮¶
<pb:KR4j0073_WYG_016-36a>¶
秋天氣引踈碪㫁續殘陽裡對晩景傷懐念逺新愁舊¶
恨相繼　脉脉人千里念兩處風情萬重煙水雨歇天¶
高望㫁翠峯十二儘無言誰會憑高意縱冩得離腸萬¶
種奈歸鴻難寄(晋陸機詩歸/雲難寄音)¶
　　　　　　　　　　　　　　　　張子野¶
溪山别意烟樹去程日落採蘋春晩欲上征鞍更掩翠¶
簾囬靣相盼惜彎彎淺黛長長眼奈畫閣歡遊也學狂¶
花亂絮輕散　水影横池舘對静夜無人月高雲逺一¶
<pb:KR4j0073_WYG_016-36b>¶
餉凝思兩眼淚痕還滿難遣恨私書又逐東風㫁縱夣澤¶
層樓萬尺望湖城那見¶
　　八六子(一名感/黄鸝)　　　　　　　　少㳺(詞/話)¶
倚危亭恨如芳草萋萋剗盡還生念柳外靑驄别後水¶
邉紅袂分時愴然暗驚　無端天與娉婷夜月一簾幽¶
夣春風十里柔情怎奈何歡娛漸随流水素絃聲㫁翠¶
綃香滅那堪片片飛花㺯晚濛濛殘雨籠晴正銷凝黄¶
鸝又啼数聲¶
<pb:KR4j0073_WYG_016-37a>¶
　　　　　　　　　　　　　　　　王沂孫¶
掃芳林㡬畨風雨匆匆老盡春禽漸薄潤侵衣不斷嫩¶
凉随扇初生晚窓自吟　沉沉幽徑芳尋晻靄苔香簾¶
净蕭踈竹影庭深謾淡却蛾眉晨粧慵掃寳釵蟲拆繡¶
屏鸞破當時暗水和雲泛酒空山留月聽琴料如今門¶
前数重翠隂¶
　　雪獅兒　　　　　　　　　　　程正伯¶
斷雲低晚輕烟帯瞑風驚羅幙数㸃梅花香倚雪窓揺¶
<pb:KR4j0073_WYG_016-37b>¶
落紅爐對謔正酒面瓊酥初削雲屏煖不知門外月寒¶
風惡　迤邐慵雲半掠笑盈盈閒㺯寳筝絃索煖極生¶
春已向横波先覺花嬌柳弱漸倚醉要人樓着低告托¶
早把被香薫却¶
　　魚遊春水　　　　　　　　　　越州碑隂詞¶
秦楼東風裏燕子還來尋舊壘餘寒猶峭紅日薄侵¶
羅綺嫩草方抽碧玉茵媚桞輕&KR0805;黄金縷鶯囀上林魚遊¶
春水　㡬曲欄干遍倚又是一畨新桃李佳人應怪歸¶
<pb:KR4j0073_WYG_016-38a>¶
遲梅粧淚洗鳯簫聲絶沉孤鴈望斷淸波無雙鯉雲山¶
萬重寸心千里¶
　　　　　　　　　　　　　　　馬莊父¶
池塘生春草数盡歸鴻人未到天涯目斷青鳥尚賖音¶
耗曉月頻窺白玉堂暮雨還濕靑門道巢燕引雛乳鶯¶
空老　庭際香紅倦掃乾鵲休來枝上噪前回凖擬同¶
它翻成病了欲題紅葉憑誰寄獨抱孤桐無心挑眉間¶
翠攅鬢邉霜早¶
<pb:KR4j0073_WYG_016-38b>¶
　　　離愁　　　　　　　　　　盧申之¶
離愁禁不去好夣别來無覔處風翻征袂觸目年芳¶
如許軟紅塵裏鳴鞭&KR0817;拾翠叢中勾伴侣都負嵗時暗¶
關情緒　昨夜山隂杜宇似把歸期驚倦旅遥知樓倚¶
東風凝顰暗數寳香拂拂遺鴛錦心事悠悠㝷燕語¶
芳草暮寒亂花㣲雨¶
　　疊靑錢¶
夏日正長無奈如焚天氣火雲聳奇峯天外未雨先雷¶
<pb:KR4j0073_WYG_016-39a>¶
畏日流金六龍高駕火輪飛紋簟紗厨風車謾攪月扇¶
空揮　金爐烟細午風輕轉堪避炎威漸凉生池閣捲¶
起簾幕珠璣嬌娥美麗天然秀色氷肌玉欄深徑荷¶
香旖旎玉筦聲齊¶
　　芳草渡　　　　　　　　　　周美成¶
昨夜裏又再宿桃源醉邀仙侣聽碧窓風快珠簾半捲¶
踈雨多少離恨苦方留連啼訴鳯帳曉又是匆匆獨自¶
歸去　愁覩滿懐涙粉瘦馬衝泥尋去路漫回首煙迷¶
<pb:KR4j0073_WYG_016-39b>¶
望眼依稀見朱户似癡似醉暗惱損凭欄情緒澹暮色¶
㸔盡棲鴉亂舞¶
　　逺朝歸　　　　　　　　　　趙耆孫¶
金谷先春見乍開江梅玉膩珠簾院落人静雨踈烟細¶
橫斜帯月别是一般風味金樽裏任遺英亂㸃殘粉¶
低墜　惆悵秦隴當年念水逺天長故人難寄山城倦¶
眼無緒更看桃李當時醉魄算依舊徘徊花底斜陽外¶
漫回首畫楼十二¶
<pb:KR4j0073_WYG_016-40a>¶
　　二¶
新律纔交早舊梢南枝朱汚粉膩烟籠淡粧恰值雨膏¶
初細而今看了記他日酸甜滋味多應是伴玉簮鳯釵¶
低掗斜墜　迤邐對酒當歌眷戀得芳心竟日何際春¶
光付與尤是見欺桃李叮嚀寄語且莫負樽前花底拚¶
沉醉儘銅壼漏傳三二¶
　　醉思仙(憶/夫)　　　　　　　　　　孫氏(建安黄/雲軒妻)¶
霽霞紅看山迷暮紫烟暗孤松動翩翩風袂翻若驚鴻¶
<pb:KR4j0073_WYG_016-40b>¶
心似鑒鬂如雲弄淸影月明中漫悲凉嵗冉冉蕣華¶
潜改衰容　前事消凝久十年光景匆匆念雲軒一夢¶
回首春空彩鳯逺玉簫寒夜悄悄恨無窮嘆黄塵乆¶
埋玉斷腸洒淚東風(困學齋/雜録)¶
　　　　　　　　　　　　　　　　吕聖求¶
斷人腸正西樓獨上愁倚斜陽稱鴛鴦鸂鶒兩兩池¶
塘春乂老人何處怎慣不思量到如今瘐損我又還無¶
計禁當　小院呼盧夜當時醉倒殘缸被天風吹散鳯¶
<pb:KR4j0073_WYG_016-41a>¶
翼難雙南窓雨西廊月尚未㪚拂衣香聽鶯聲俏記得¶
那時舞板歌梁¶
　　醜奴兒慢(初/夏)　　　　　　　　　潘元質¶
愁春未醒還是淸和天氣對濃緑隂中庭院燕語鶯啼¶
数㸃新荷翠鈿輕泛水平池一簾風絮才晴又雨梅子黄¶
時　忍記那回玉人嬌困初試单衣共擕手紅窓描綉¶
畫扇題詩怎有如今半牀明月兩天涯章䑓何處應¶
是為我蹙損雙眉¶
<pb:KR4j0073_WYG_016-41b>¶
　　　秋别　　　　　　　　　　　呉子和¶
金風顫葉那更餞别江樓聽凄切陽關聲㫁楚舘雲收¶
去也難留萬重烟水一扁舟錦屏羅幌多應換得蓼¶
岸蘋洲　凝想恁時歡笑傷今萍梗悠悠謾回首妖饒¶
何處眷戀無由先自悲秋眼前景物只供愁寂寥情緒也¶
恨分淺也悔風流¶
　　一枝花　　　　　　　　　　　辛㓜安¶
千丈擎天手萬巻懸河口黄金腰下印大如斗更千騎弓¶
<pb:KR4j0073_WYG_016-42a>¶
刀揮霍遮前後百計千方乆似兒童鬬草嬴箇他家偏¶
有　筭枉了雙眉長皺白髪空囘首那時閒説向山中¶
友看秋隴牛羊更辨賢愚否且自栽花桞怕有人來¶
但只道今朝中酒¶
　　謝池春慢(玉仙觀道中/逢謝媚卿)　　　　　張子野¶
繚繞重院時聞有啼鶯到繡被堆餘寒畫閣明新曉¶
朱檻連空濶飛絮知多少徑莎平池水渺日長風静花影¶
閒相照　塵香拂馬逢謝女城南道秀麗過施粉多¶
<pb:KR4j0073_WYG_016-42b>¶
媚生輕笑鬬色鮮衣薄碾玉雙蝉小歡難偶春過了琵琶¶
流䪨都入相思調¶
　　　　　　　　　　　　　　　　李之儀¶
殘寒銷盡踈雨過清明後花徑凝餘紅風沼縈新皺乳¶
燕穿庭户飛絮沾襟䄂正佳時仍晚晝着人滋味濃如¶
酒　頻移帯眼空只恁厭厭瘦不見又思量見了還依¶
舊為問頻相見何似長相守天不老人未偶且將此恨¶
分付庭前柳¶
<pb:KR4j0073_WYG_016-43a>¶
　　探芳信　　　　　　　　　　史邦卿¶
謝池曉被酒滯春眠詩縈芳草正一堦梅粉都未有人¶
掃細禽啼處東風軟嫩約關心早未燒燈怕有殘寒故¶
園稀到㝡說道試粧了也為我相思占它懐抱静数窓¶
櫺　欣聽鵲聲好半年白玉䑓邊話屢見銀鈎小指芳¶
期夜月花隂夣老¶
　　　西湖春(次周草/窗韻)¶
坐淸晝正冶思縈花餘酲倦酒甚探芳人老芳心尚如¶
<pb:KR4j0073_WYG_016-43b>¶
舊銷魂忍說銅駞事不是因春痩向西園竹掃頺垣蔓¶
維荒甃　風雨夜來驟嘆歌冷鶯簾恨凝蛾袖愁到¶
今年多似去年否賦情懶惰聽山陽笛目斷空搔首我¶
何堪老却江潭漢柳¶
　　遥天奉翠華引　　　　　　　侯彦周¶
雪消樓外山正秦淮翠溢囘瀾香梢荳蔻紅輕猶怕春¶
寒曉光浮畫㦸捲綉簾風煖玉鈎閒紫府仙人花圍¶
羽帔星冠　蓬萊閬苑意倦㳺常戯世間佩麟舊都江¶
<pb:KR4j0073_WYG_016-44a>¶
左&KR0237;袴歌歡只恐催歸覲賸宴都休訴酒杯寛明嵗應¶
看君鈞容舞袖歌鬟¶
　　夏雲峯(避/暑)　　　　　　　　　柳耆卿¶
宴堂深軒檻雨輕壓暑氣低沉花洞彩舟汎斚坐繞淸¶
潯楚䑓風快湘簟冷永日披襟坐乆覺踈絃脆管換新¶
音　越娥蕙態蘭心逞妖艶昵懽邀寵難禁筵上¶
笑歌間發舃履交侵醉鄉深處須盡興滿酌高吟向¶
此免名韁利鎻虚費光隂¶
<pb:KR4j0073_WYG_016-44b>¶
　　戀香衾　　　　　　　　　　吕聖求¶
記得花隂同携手指定日許我同歡喚作真成熱心安¶
打疊從來不成器待做箇平地神仙又却不成些事驀¶
地心殘　據我如今沒投奔見着你淚早偷彈對月臨風¶
一味埋寃笑則人前不妨笑行笑裏斗覺心煩怎分得¶
煩惱兩處勻攤¶
　　採蓮令　　　　　　　　　　柳耆卿¶
月華收雲澹霜天曙西征客此時情苦翠娥執手送臨¶
<pb:KR4j0073_WYG_016-45a>¶
岐軋軋開朱户千嬌靣盈盈竚立無言有淚斷腸争忍¶
回顧　一葉蘭舟便恁急漿凌波去貪行色豈知離緖¶
萬般方寸但飲恨脉脉同誰語更回首重城不見寒江¶
天外隠隱兩三烟樹¶
　　十二時慢　　　　　　　　　朱雍¶
粉㾗輕謝池泛玉波浸瑠璃初暖覩靚芳塵冥春浦水¶
曲漪生遥岸麝氣柔雲容影淡正日邉寒淺閒院寂幽¶
管聲中萬感併生心事曽陪瓊宴　春暗南枝依舊但¶
<pb:KR4j0073_WYG_016-45b>¶
得當初繾綣晝永亂英繽紛觧佩映人輕盈面香暗酒¶
醒處年年共副良願¶
　　獅兒詞(賦梅次仇/山村韻)　　　　　　　張伯雨¶
含香弄粉便勾引逰騎尋芳城南城北别有西村斷港氷¶
凘㣲緑孤山路熟伴老鶴晚先尋宿怕凍損三花兩蘃¶
寒泉幽谷　㡬畨花影濯足記歸來醉卧雲深平屋春¶
夣無憑鬂底閙蛾争撲不如圗畫相對展官奴風竹¶
挑簧獨自聴瓶笙調曲¶
<pb:KR4j0073_WYG_016-46a>¶
　　四犯剪梅花(上建康錢/大即壽)　　　　劉改之(龍川/詞)¶
水殿風凉賜環歸正是夣熊華旦(解連/環)疊雪羅輕稱雲¶
章題扇(醉蓬/萊)西淸侍宴望黄傘日華寵輦(雪獅/兒)金劵三¶
王玉堂四世帝恩偏眷(醉蓬/萊)笑折花看槖荷香紅潤(醉/蓬)¶
(萊/)臨安記龍飛鳯舞信神明有後竹梧隂滿(解連/環)功名¶
嵗晚帯河與礪山長逺(雪獅/兒)麟脯杯行狨薦坐穩内¶
家宣勸(醉蓬/萊)¶
　　尉遲杯　　　　　　　　　　雅詞¶
<pb:KR4j0073_WYG_016-46b>¶
去年時正愁絶過却紅杏飛沉吟杏子靑時追悔負好¶
花枝今年又春到傍小欄日日数花期花有信人却無¶
憑故教春意遲遲　及至待得融怡未攀條枯蘂巳嘆¶
春歸怎得春如天不老更教花與月相随儘歸路拍手¶
欄街笑人沉醉如泥¶
　¶
　¶
　花草稡編巻十六¶
