# -*- mode: mandoku-view; -*-
#+TITLE: 花草稡編
#+DATE: 2015-08-25 00:49:45.993410
#+PROPERTY: ID KR4j0073
#+PROPERTY: BASEEDITION WYG    
#+PROPERTY: JUAN 卷二十
<pb:KR4j0073_WYG_020-1a>¶
欽定四庫全書¶
　花草稡編巻二十¶
　　　　　　　　　　　　明　陳耀文　輯¶
　長調¶
　　換巢鸞鳳(春/情)　　　　　　　　史邦卿¶
人若梅嬌正愁横斷塢夣繞溪橋倚風融漢粉坐月怨¶
秦簫相思因甚到纎腰定知我今無魂可銷佳期晚謾¶
㡬度淚痕相照　人悄天𣺌𣺌花外語香時透郎懐抱¶
<pb:KR4j0073_WYG_020-1b>¶
暗握荑苗乍嘗櫻顆猶恨侵堦芳草天念王昌忒多情¶
換巢鸞鳳教偕老温柔鄉醉芙蓉一帳春曉¶
　　春夏兩相期　　　　　　　　蔣捷¶
聽深深謝家庭館東風對語雙燕似説朝来天上婺星¶
光現金裁花誥紫泥香繡裹藤輿紅茵軟散臘宫輝行¶
鱗㕑品至今人羨　西湖萬栁如線料月仙當此小停¶
飈輦付與長年教見海心波淺縈雲玉佩五侯門洗雪¶
華桐三春苑慢拍調鶯急皷催鸞翠隂生院¶
<pb:KR4j0073_WYG_020-2a>¶
　　髙陽臺(送翠/英)¶
燕捲晴絲蜂粘落絮天教綰住閒愁閒裏清明匆匆粉¶
澀紅羞燈揺縹暈茸窓冷語未闌娥影分收好傷情春¶
也難留人也難留　芳塵滿目悠悠為問縈雲佩響還¶
繞誰樓别酒纔斟從前心事都休飛鶯縱有風吹轉奈¶
舊家苑巳成秋莫思量楊栁灣西且櫂吟舟¶
　　　　　　　　　　　　　　　張叔夏¶
古朩迷鴉虚堂起燕歡游轉眼驚心南圃東窓酸風掃¶
<pb:KR4j0073_WYG_020-2b>¶
盡芳塵髩貂飛入平原草最可憐渾是秋隂夜沈沈不¶
信歸魂不到花深　吹簫踏葉尋幽去任船依斷石袖¶
裹寒雲老桂懸香珊瑚碎撃無聲故園巳是愁如許撫¶
殘碑却又傷今更闗情秋水人家斜照西林(慶樂園即/韓平原南)¶
(園戊寅嵗過之有碑石在荆棘中惟存/古桂百餘故末句有今之視昔之感)¶
　　　春思　　　　　　　　　　僧皎如晦¶
紅入桃腮青回栁眼韶華已破三分人不歸来空教草¶
怨王孫平明㡬㸃催花雨夢半闌欹枕初聞問東君因¶
<pb:KR4j0073_WYG_020-3a>¶
甚將春老却閒人　東郊十里香塵軟旋安排玉勒整¶
頓雕輪趂取芳時去尋島上紅雲朱衣引馬黄金帶&KR0312;¶
到頭總是虛名莫閒愁一半悲秋一半傷春¶
　　石州引(别/恨)　　　　　　　　　謝勉仲¶
日脚斜明秋色半隂人意凄楚飛雲特地凝愁做㺯晚¶
来微雨誰家别院舞困㡬葉霜紅西風送客聞砧杵鞭¶
馬出都門正潮平洲渚　無語匆匆短棹滿載離愁片¶
帆髙舉京洛紅塵因念㡬年羈旅淺顰輕笑風月逢迎¶
<pb:KR4j0073_WYG_020-3b>¶
别来誰畫雙眉嫵回首一銷凝望歸鴻容與¶
　　慶長春(夀戴/一軒)　　　　　　　　鐵筆翁¶
有酒如澠便開懐痛飲我歌君拍世事輪雲都莫問秪¶
要顔紅鬢黑鸝燕風清鴛鴦水暖打當生申節薰風来¶
也㡬人感戴翁徳　好是駕海胸襟屠龍手叚一笑乾¶
坤窄門外塵濤三百尺不博剡溪一雪緑幙紅圍妙歌¶
細舞且醉三千客問翁年紀廣成千有二百¶
　　琵琶仙(吳興/感遇)　　　　　　　　姜堯章¶
<pb:KR4j0073_WYG_020-4a>¶
雙槳来時有人似舊曲桃根桃葉歌扇輕約飛花蛾眉¶
正竒絶春漸逺汀洲自綠更添了㡬聲啼鴂十里揚州¶
三生杜牧前事休説　又還是宫燭分煙奈愁裏匆匆¶
換時節都把一襟芳思與空階榆莢千萬縷藏鴉細栁¶
為玉尊起舞回雪想見西出陽闗故人初别¶
　　舜韶新　　　　　　　　　　郭子正¶
香滿西風催嵗晚東籬黄花争吐嫩英細蕋金豔繁粧¶
㸃髙秋偏富寒地花媒少筭自結多情煙雨粧面每年¶
<pb:KR4j0073_WYG_020-4b>¶
年謝他拒霜相顧　寳馬王孫休笑孤芳陶令因誰便¶
思歸去負春何事此恨唯才子登髙能賦千古風流在¶
占定泛重陽芳醑堪吟醉賞何須杏園深處¶
　　四代好　　　　　　　　　　程正伯¶
翠幙東風早蘭窓夢又被鶯聲驚覺起来空對平堦¶
弱絮滿庭芳草厭厭来惞懐抱記栁外人家曾到凭畫¶
闌那更春好花好酒好人好　春好尚恐闌珊花好又怕飄¶
零難保直饒酒好如澠未抵意中人好相逢盡&KR0184;醉倒¶
<pb:KR4j0073_WYG_020-5a>¶
况人與才情未老又豈闗春去春来花愁花惱¶
　　雙頭蓮　　　　　　　　　　陸務觀¶
華髮星星驚壯志成虚此身如寄蕭條病驥向暗裏消¶
盡當年豪氣夢斷故國山川隔重重烟水身萬里舊社凋¶
零青門俊游誰記　盡道錦里繁華歎官閒晝永柴荆¶
添睡清愁自醉念此際付與何人心事縱有楚柁吳檣¶
知何時東逝空悵望鱠美菰香秋風又起¶
　　二¶
<pb:KR4j0073_WYG_020-5b>¶
風巻征塵堪嘆處青驄正揺金轡客襟貯淚漫萬㸃如¶
血憑誰持寄佇想艷態幽情壓江南佳麗春正媚怎忍¶
長亭匆匆頓分連理　目斷淡日平蕪烟濃樹逺微茫¶
如薺悲歡夢裏柰倦客又是闗河千里㝡苦唱徹驪歌¶
遲留無計何限事待與丁寧行時巳醉¶
　　御帶花　　　　　　　　　　永叔¶
青春何處風光好帝里偏愛元夕萬重繒綵構一屏峰¶
嶺半空金碧寳檠銀釭耀絳幕龍虎騰擲沙堤逺雕輪¶
<pb:KR4j0073_WYG_020-6a>¶
繡轂争走五王宅　雍容熙熙作晝㑹樂府神姬海洞¶
仙客拽香揺翠稱執手行歌錦街天陌月淡寒輕漸向¶
曉漏聲寂寂當年少狂心未巳不醉怎歸得¶
　　萬年歡(元/宵)　　　　　　　　　胡浩然¶
燈月交光漸輕風布暖先到南國羅綺嬌容十里絳紗¶
籠燭花豔驚郎醉目有多少佳人如玉春衫袂整整齊¶
齊内家新様粧束　歡情未足更闌謾勾牽舊恨縈亂¶
心曲悵望歸期應是紫姑頻卜暗想雙眉對蹙斷絃待¶
<pb:KR4j0073_WYG_020-6b>¶
鸞膠重續休迷戀野草閒花鳳簫人在金谷¶
　　　春思　　　　　　　　　　史邦卿¶
兩袖梅風謝橋邉岸痕猶帶隂雪過了匆匆燈市草根¶
青發燕子春愁未醒悮㡬處芳音遼絶煙谿上采緑人¶
歸定應愁沁花骨　非干厚情易歇奈燕臺句老難道¶
離别小徑吹衣曾記故里風物多少驚心舊事第一是¶
侵階羅襪如今但栁髪晞春夜来和露梳月¶
　　前調　　　　　　　　　　　梅苑¶
<pb:KR4j0073_WYG_020-7a>¶
天氣嚴凝乍寒梅數枝嶺上開拆傅粉凝脂疑是素娥¶
粧拭先報陽和信息更雪月交光一色因追念往日歡¶
游共君攜手同摘　别来又經嵗隔奈髙樓夢斷無計¶
尋覔冷艷寒容啼雨恨烟愁濕似向人前淚滴怎不使¶
伊家思憶惟只恐寂寞空枝又隨昨夜羌笛¶
　　　　　　　　　　　　　　　王和父¶
雅出羣芳占春前信息臘後風光野岸郵亭繁似萬㸃¶
輕霜清淺溪流倒影更黯淡月色籠香渾疑是姑射氷¶
<pb:KR4j0073_WYG_020-7b>¶
姿夀陽粉面初粧　多情對景易感况淮天庾嶺迢逓¶
相望愁聽龍吟悽絶畫角悲凉念昔因誰醉賞向此際¶
空惱危腸終須待結實恁時佳味堪嘗¶
　　解語花(元/宵)　　　　　　　　　周美成¶
風銷焰蠟露浥烘爐花市光相射桂華流瓦纎雲散耿¶
耿素娥欲下衣裳淡雅㸔楚女纎腰一把簫皷喧人影¶
參差滿路飄香麝　因念都城放夜望千門如畫嬉笑¶
游冶鈿車羅帕相逢處自有暗塵隨馬年光是也惟只¶
<pb:KR4j0073_WYG_020-8a>¶
見舊情衰謝清漏移飛盖歸来從舞休歌罷¶
　　二¶
行歌趂月喚酒延秋多買鶯鶯笑蕋枝嬌小渾無奈一¶
掬醉鄉懐抱籌花鬬草㡬曽放好春閑了芳意闌可惜¶
香心一夜酸風掃　海上仙山縹緲問玉環何事苦無¶
分曉舊愁空杳藍橋路深掩半庭斜照餘情暗惱都縁¶
是那時年少驚回夢懶説相思畢竟如何老¶
　　杏花天(三月二十/七姪夀姑)　　　　　　梅坡¶
<pb:KR4j0073_WYG_020-8b>¶
婺星呈瑞對春餘㡬許日臨三九正屬我姑初度旦恱¶
設當年門右緑鬢猶新紅顔未改真月宫仙友柏舟節¶
義富而榮貴長守　况有詵桂青春潜心黄巻指日功¶
名就女郎乗龍全四徳未老得閒仁夀天命方知嵗飢¶
常賑隂徳還多有麻姑王母年年同宴春酒¶
　　惜寒梅　　　　　　　　　　復雅歌詞¶
㸔盡千花愛寒梅暗與雪期霜約雅態香肌逈有天然¶
淡泊五侯園囿恣游樂凭欄處重開綉幕秦娥粧罷遥¶
<pb:KR4j0073_WYG_020-9a>¶
相縱豔(闕/)　洛　天涯再見素萼似凝然向人玉容寂¶
寞江上飄零怎把芳心付託那堪風雨夜来惡便減動¶
一分痩削直須沈醉尤香殢雲莫待改落¶
　　慶春澤　　　　　　　　　　劉叔安¶
燈火烘春樓臺浸月良宵一刻千金錦步成蓮彩雲簇¶
仗難尋蓬壺影動星毬轉映兩行寳珥瑶簮恣嬉游玉¶
漏聲催未歇芳心　笙歌十里誇張地記年時行樂憔¶
悴而今客裏情懐伴人閒笑閒吟小桃未静劉郎老把¶
<pb:KR4j0073_WYG_020-9b>¶
相思細寫瑶琴怕歸来紅紫欺風三徑成隂¶
　　夀樓春(尋春服/感念)　　　　　　　史邦卿¶
裁春衫尋芳記金刀素手同在晴窓㡬度因風殘絮照¶
舞斜陽誰念我今無裳自少年消磨疎狂但聽雨挑燈¶
欹牀病酒多夢睡時粧　飛花去良宵長有絲闌舊曲¶
金譜新腔最恨湘雲人散楚蘭魂傷身是客愁為鄉算¶
玉簫猶逢韋郎近寒食人家相思未忘蘋藻香¶
　　遶佛閣　　　　　　　　　　周美成¶
<pb:KR4j0073_WYG_020-10a>¶
暗塵四歛樓觀逈出髙映孤館清漏將短厭聞夜久籖聲¶
動書幔桂華又滿閑步露草偏愛幽逺花氣清婉望中¶
迤邐城隂渡河岸　倦客最蕭索醉倚斜陽穿栁線還¶
似汴堤虹梁横水面㸔浪颭春燈舟下如箭此行重見¶
歎故友難逢覊思空亂兩眉愁向誰舒展¶
　　傳枝花　　　　　　　　　　栁耆卿¶
平生自負風流才調口兒裏道知張鄭趙唱新詞改難¶
令總知顛倒解刷扮能㑟𠻳表裏都峭每遇着飲席歌¶
<pb:KR4j0073_WYG_020-10b>¶
筵人人盡道可惜許老了　閻羅大伯(闕/)　　　　但¶
不須煩惱遇良辰當美景追歡買笑剰活取百十年只¶
恁厮好若限滿鬼使来追待倩箇掩通着到¶
　　引駕行(秋/恨)　　　　　　　　　栁耆卿¶
虹收殘雨蟬嘶敗栁長堤暮背都門動銷黯西風片帆¶
輕舉愁覩泛畫鷁翩翩靈鼉隠隠下前浦忍回首佳人¶
漸逺想髙城隔烟樹㡬許　秦樓永晝謝閣連宵竒¶
遇筭贈笑千金酬歌百琲盡成輕負南顧念吳邦越國¶
<pb:KR4j0073_WYG_020-11a>¶
風煙蕭索在何處獨自箇千山萬水指天涯路¶
　　渡江雲(春/景)　　　　　　　　　周美成¶
晴嵐低楚甸暖回鴈翼陣勢起平沙驟驚春在眼借問¶
何時委曲到山家塗香暈色盛粉飾争作妍華千萬絲¶
陌頭楊栁漸漸可藏鴉　堪嗟清江東注畫舸西流指¶
長安日下愁宴䦨風翻旗尾潮濺烏紗今朝正對初弦¶
月傍水驛深艤蒹葭沈恨處時時自剔燈花¶
　　　賦荷花　　　　　　　　　盧申之¶
<pb:KR4j0073_WYG_020-11b>¶
錦雲香滿鏡岸巾横笛浮醉一舟輕别愁縈短髩晩凉¶
池閣此地忽逢迎柄圎欹緑倚風流還恁娉婷凭畫欄¶
嫣然輸笑無語寄心情　盈盈露華匀玉日影酣紅記¶
晚粧慵整還暗驚人間離合羞對池萍三年一覺西湖¶
夢又等閒金井秋聲銷魂乆夜深月冷風清¶
　　　集曲名　　　　　　　　　陳夢協¶
瑞雲濃縹緲弦月當庭天香滿院玉女傳言把真珠簾¶
捲擁鵲橋仙引江城子擬醉蓬莱宴吹紫玉簫唱黄金¶
<pb:KR4j0073_WYG_020-12a>¶
縷按拍聲聲慢　晝錦堂前傾盃為夀祝快活年應天¶
長逺喜似娘兒解稱人心願夢蘭蕙芳種宜男草丹鳳¶
吟非晚更步蟾宫宴瓊林日漢宫春曉¶
　　絳都春(上/元)　　　　　　　　　丁仙現¶
融和又報乍瑞靄霽色皇州春早翠幰競飛玉勒争馳¶
都門道鼇山結綵蓬萊島向晚色雙龍銜照絳綃樓上¶
彤芝盖底仰瞻天表　縹緲風傳帝樂慶三殿共賞羣¶
仙同到迤邐御香飄滿人間聞嬉笑須㬰一㸃星毬小¶
<pb:KR4j0073_WYG_020-12b>¶
漸隠隠鳴梢聲杳游人月下歸来洞天未曉¶
　　　　　　　　　　　　　　　蔣竹山¶
春愁怎畫正鶯背帶綠酴醿花謝細雨院深淡月廊斜¶
重簾挂歸時記約燒燈夜早拆盡秋千紅架縱然歸近¶
風光又是翠隂初夏　姹婭顰青泫白恨玉佩罷舞芳¶
塵凝榭㡬擬倩人付與香蘭秋羅帕知他墮策斜攏馬¶
在底處垂楊樓下無言暗擁嬌鬟鳳釵溜也¶
　　　别張子儀　　　　　　　　趙徳莊¶
<pb:KR4j0073_WYG_020-13a>¶
平生相遇&KR0312;未有笑語閩山佳處舊日文章如今風味¶
渾如許眼前都是蓬莱路但莫道有人曽住異時天上¶
種種風流待君如故　此自君家舊物㸔九萬清風為¶
君掀舉舉上青雲却憶梅花如舊否故人衰病今無緒¶
只種得梅花盈圃待君一過山家共斟露醑¶
　　　為清華内子夀　　　　　　吳君特¶
香深霧暖正人在錦瑟年華深院舊日漢宫分得紅蘭¶
滋吳苑臨池羞落梅花片㺯水月初匀粧面紫煙籠處¶
<pb:KR4j0073_WYG_020-13b>¶
雙鸞共跨洞簫低按　歌筦紅圍翠袖凍雲外似覺東¶
風先轉繡畔晝遲花底天寛春無限仙郎嬌馬瓊林宴¶
待捲上珠簾教㸔更傳鶯入新年寳釵夢燕¶
　　　清明　　　　　　　　　　劉叔安¶
和風乍扇又還是去年清明重到喜見燕子巧説千般¶
如人道墻頭陌上青梅小是處有閑花芳草偶然思想¶
前歡醉賞牡丹時候　當此三春媚景好連宵恣樂情¶
懐歌嘯縱有珍珠難買紅顔長年少從他烏免茫茫走¶
<pb:KR4j0073_WYG_020-14a>¶
更莫待花殘鶯老恁時歡笑休把萬金換了¶
　　　梅花　　　　　　　　　　朱淑真¶
寒隂漸曉報驛使探春南枝開早粉蕋㺯香芳臉凝酥¶
瓊枝小雪天分外精神好向白玉堂前應到化工不管¶
朱門閉也暗傳音耗　輕𣺌盈盈笑靨稱嬌面愛學宫¶
粧新巧㡬度醉吟獨倚欄干黄昏後月籠疎影横斜照¶
更莫待單于吹老便須折取歸来膽缾插了¶
　　夜合花(賦/笛)　　　　　　　　　史邦卿¶
<pb:KR4j0073_WYG_020-14b>¶
冷截龍腰偷挐鸞爪楚山長鎖秋雲梅華未落年年怨¶
入江城千嶂碧一聲清杜人間兒女簫笙共滄凉處琵¶
琶湓浦長嘯蘇門　當時低度西鄰天澹闌干欲暮曽¶
賦髙情子期老矣不堪滯酒重聽纎手静七星明有新¶
聲應更魂驚夢回人世寥寥夜月空照天津¶
　　二¶
栁鎖鶯魂花翻蝶夢自知愁染潘郎輕衫未攬猶將淚¶
㸃偷藏念前事怯流光早春窺酥雨池塘向銷凝裏梅¶
<pb:KR4j0073_WYG_020-15a>¶
開半面清滿徐妝　風絲一寸柔腸曽在歌邉惹恨燭¶
底縈香芳機瑞錦如何未織鴛鴦醉扶人月依墻是當¶
初誰敢疎狂把閒言語花房夜乆各自思量¶
　　壺中天(夀陳/碧山)　　　　　　　　錦溪¶
騎鯨直上問姮娥何日天生英傑笑下瓊樓還報道甫¶
近迎長佳節萬里無雲一天如水擁出新團月正當此¶
夜文星飛下天闕　蟾苑元有髙枝至今猶待自是無¶
心折只愛林泉供笑傲吟出陽春白雪冠玉精神希夷¶
<pb:KR4j0073_WYG_020-15b>¶
仙種秘受長生訣蓬壺不老待㸔蘭玉英發¶
　　　壬寅自夀　　　　　　　　劉後村¶
比如去嵗前年今朝差覺門庭静玉軸錦標無一首知¶
道先生逺佞假使文殊攜諸菩薩来問維摩病無花堪¶
散亦無香積齋襯　回首雪浪驚心黄茅過頂瘴毒如¶
炊甑山鬼海神俱長者饒得書生窮命不慕飛仙不貪¶
成佛不要鑚天令年年今日白頭母子家慶¶
　　念奴嬌(一名酹江月大江東去/赤壁詞百字令百字謡)　東坡¶
<pb:KR4j0073_WYG_020-16a>¶
大江東去浪淘盡千古風流人物故壘西邉人道是三¶
國周郎赤壁亂石穿空驚濤拍岸捲起千堆雪江山如¶
畫一時多少豪傑　遥想公瑾當年小喬初嫁了雄姿¶
英發羽扇綸巾談笑間檣艣灰飛烟滅故國神游多情¶
應笑我早生華髮人生如夢一樽還酹江月¶
　(東坡赤壁懐古之詞曽經御覽重加歎賞賜名酹江/月見苕溪漁隠  吹劍續録云東坡在玉堂日有幕)¶
　(士善歌因問我詞比栁耆卿詞何如對曰栁即中詞/只好十七八女孩兒按執紅牙拍歌楊栁岸曉風殘)¶
　(月學士詞須闗西大漢執鉄綽板唱大江東去公為/之絶倒  吹劍錄云大江東去詞二江三人二國二)¶
<pb:KR4j0073_WYG_020-16b>¶
　(生二故二如二千字以東坡則可他人固不可然語/意到處他字不可代雖重無害也今人㸔人文字未)¶
　(論其大體如何/先且指㸃重字)¶
　　　中秋¶
憑髙眺逺見長空萬里雲無留迹桂魄飛来光射處冷¶
浸一天秋碧玉宇瓊樓乗鸞来去人在清凉國江山如¶
畫望中煙樹厯厯　我醉拍手狂歌舉盃邀月對影成¶
三客起舞徘徊風露下今夕不知何夕便欲乗風翻然¶
歸去何用騎鵬翼水晶宫裏一聲吹斷横笛¶
<pb:KR4j0073_WYG_020-17a>¶
　　前調　　　　　　　　　　　黄魯直¶
斷虹霽雨浄秋空山染脩眉新綠桂影扶疎誰便道今¶
夕清輝不足萬里青天嫦娥何處駕此一輪玉寒光零¶
亂為誰偏照醽渌　年少隨我追凉晚尋幽徑遶張園¶
森木醉倒金荷家萬里難得樽前相屬老子平生江¶
南江北最愛臨風曲孫郎微笑坐来聲噴霜竹¶
　　　　　　　　　　　　　　　雅詞(御/製)¶
雅懐素態向閒中天與風流標格緑鏁窓前湘簟展終¶
<pb:KR4j0073_WYG_020-17b>¶
日風清人寂玉子聲乾紋楸色静星㸃連環直跳丸日¶
月&KR0312;應局上銷得　全似洛浦斜暉寒鵶㳺鷺亂㸃沙¶
汀漬妙&KR0312;神機須信道國手都無勍敵玳席歡餘芸堂¶
香暖贏取專良夕桃源歸路爛柯應笑凡客¶
　　　送王長卿赴河間司錄　　　趙承之¶
舊游何處記金湯形勝蓬瀛佳麗綠水芙蓉元帥與賔¶
僚風流濟濟萬栁亭邉雅歌堂上醉倒春風裏十年一¶
夢覺来烟水千里　惆悵送子重游南樓依舊否朱欄¶
<pb:KR4j0073_WYG_020-18a>¶
誰倚要識當時惟是有明月曽陪珠履量減盃中雪添¶
頭上甚矣吾衰矣酒徒相問為言憔悴如此¶
　　　春恨　　　　　　　　　　沈公述¶
杏花過雨漸殘紅零落胭脂顔色流水飄香人漸逺難¶
託春心脉脉恨别王孫墻隂目斷手把青梅摘金鞍何¶
處綠楊依舊南陌　消散雲雨須㬰多情因甚有輕離¶
輕折燕語千般争解説些子伊家消息厚約深盟除非¶
重見見了方端的而今無奈寸腸千恨堆積¶
<pb:KR4j0073_WYG_020-18b>¶
　　　中秋燕客　　　　　　　　葉少藴¶
洞庭波冷望氷輪初轉滄海沈沈萬頃孤光雲陣巻長¶
笛吹破層隂洶湧三江銀濤無際遥帶五湖深酒闌歌¶
罷至今鼉怒龍吟　回首江海平生漂流容易散佳㑹¶
難尋縹緲髙城風露爽獨倚危檻重臨醉倒清樽嫦娥¶
應笑猶有向来心廣寒宫殿為余聊借瓊林¶
　　　　　　　　　　　　　　　程書舟¶
秋風秋雨正黄昏供斷一窓愁絶帶減衣寛誰念我難¶
<pb:KR4j0073_WYG_020-19a>¶
忍重城離别轉枕褰幃挑燈整被總是相思切知他别¶
後負人多少風月　不是怨極愁濃只愁重見了相思¶
難説料得朝來魂夢裏不管飛来蝴蝶排悶人間寄愁天¶
上終有歸時節如今無奈亂雲依舊千疊¶
　　　秋月　　　　　　　　　　李漢老¶
素光練净映秋山隠隠脩眉横綠鳷鵲樓髙天似水碧¶
瓦寒生銀粟萬丈斜暉奔雲湧霧飛過盧仝屋更無塵¶
氣滿庭風碎梧竹　誰念鶴髮仙翁當年曾共賞紫巖¶
<pb:KR4j0073_WYG_020-19b>¶
飛瀑對影三人聊痛飲一洗離愁千斛斗轉参横翩然¶
歸去萬里騎黄鵠滿天霜曉呌雲吹斷横玉¶
　　前調　　　　　　　　　　　曾公衮¶
片帆暮落正前村梅蕋愁人如雪東陌西溪長記得踈¶
影横斜時節六出氷姿玉人微步笑裏輕輕折蘭房同¶
醉暗香曽共私竊　回頭萬水千山一枝重見處離腸¶
千結料想臨鸞消瘦損時把啼紅偷浥怎得伊来許多¶
幽恨共撚青梢説如今千里斷腸空對明月¶
<pb:KR4j0073_WYG_020-20a>¶
　　　賞芍藥　　　　　　　　　曾純甫¶
人生行樂&KR0312;一春歡賞都来㡬日緑暗紅稀春巳去贏¶
得星星頭白醉裏狂歌花前起舞&KR0184;罰金盃百淋漓宫¶
錦忍辜妖豔姿色　須信殿得春光秪愁花謝又作經¶
年别嫩紫嬌紅還解語應為主人留客月落烏啼酒闌¶
燭暗離緒傷吳越竹西歌吹不堪老去重憶¶
　　　送淮漕錢處和　　　　　　曽谹父¶
繡衣直指問凌風一笑翩然何許詔出層霄持漢節千¶
<pb:KR4j0073_WYG_020-20b>¶
里秋風淮浦鑑逺江山竹西歌吹曾被腥膻汚須君椽¶
筆為渠一洗塵土　休厭共倒金荷翠眉重為唱渭城¶
朝雨㸔即揚鞭歸騎穏還指鬱葱深處寳帶兼金華¶
韉新綉直上雲霄去回頭莫忘玉霄今夜風露¶
　　　梅花　　　　　　　　　　朱希真¶
見梅驚笑問經年何處收香藏白似語如愁却問我何¶
苦紅塵乆客觀裏栽桃仙家種杏到處成疎隔千林無¶
伴淡然獨傲霜雪　且與管領春回孤標争肯接雄蜂¶
<pb:KR4j0073_WYG_020-21a>¶
雌蝶豈是無情知受了多少凄凉風月寄驛人遥和羮¶
心在忍使芳塵歇東風寂寞可人誰為攀折¶
　　前調　　　　　　　　　　　邵公濟¶
天然瀟洒盡人間無物堪齊標格只與姮娥為伴侣方¶
顯一家顔色好是多情一年一度首作東君客竹籬茅¶
舍典刑别是清白　惆悵玉杵無憑藍橋人去空鎻神¶
仙宅今日天涯慙馬上忽見輕盈氷魄恰似當年温柔¶
鄉裏曉㸔新粧額臨風三嗅挽條不忍空摘¶
<pb:KR4j0073_WYG_020-21b>¶
　　　和東坡韻　　　　　　　　苕溪漁隠¶
炎精中否歎人材委靡都無英物戎馬長驅三犯闕誰¶
作長城堅壁萬里奔騰兩宫幽隔此恨何時雪草廬三¶
顧豈無髙卧賢傑　天心眷我中興吾皇神武踵曾孫¶
周發海嶽封疆俱効順仇敵㑹須灰滅翠羽南廵叩閽¶
無路徒有衝冠髮孤忠耿耿劍芒冷浸秋月¶
　(野史云有稱中興野人和東坡詞題吳江橋上車/駕廵師江表過而覩之詔物色其人不復見矣)¶
　　　觀潮　　　　　　　　　　陸永仲(維/之)¶
<pb:KR4j0073_WYG_020-22a>¶
逺山一帶溯晴空極目天涯浮白楓落鴉翻談笑處不¶
覺雲濤横席酒病方蘇睡魔猶殢一掃無留蹟吳帆趙¶
棹恍然飛上空碧　長記草賦梁園凌雲筆勢倒三江¶
秋色對此驚心空悵望老作紅塵間客别浦煙平小樓¶
人散回首千波寂西風歸路為君重噴霜笛(髙祖見之/嘉賞召見)¶
(辭不/赴)¶
　　　中秋月　　　　　　　　　范元卿¶
尋常三五問今夕何夕嬋娟都勝天濶雲收崩浪静深¶
<pb:KR4j0073_WYG_020-22b>¶
碧琉璃千頃銀漢無聲氷輪直上桂濕扶疎影綸巾玉¶
麈庾樓無限清興　誰念江海飄零不堪回首驚鵲南¶
枝冷萬㸃蒼山何處是脩竹吾廬三徑香霧雲鬟清輝¶
玉臂醉了愁重醒参横斗轉轆轤聲斷金井¶
　　　項王廟¶
鮑魚腥斷楚將軍鞭虎驅龍而起空費咸陽三月火鑄¶
就金刀神器垓下兵稀隂陵道狹月暗雲如壘楚歌哄¶
發山川都姓劉矣　悲泣呼醒虞姬為伊死别血刃飛¶
<pb:KR4j0073_WYG_020-23a>¶
花碎霸業休休騅不逝英氣烏江流水古廟頽垣斜陽¶
紅樹遺恨鴉聲裏興亡休問髙陵秋草空翠¶
　　　月　　　　　　　　　　　韓子蒼¶
海天向晚漸霞收餘綺波澄微綠朩落山髙真箇是一¶
雨秋容新沐喚起嫦娥撩雲撥霧駕此一輪玉桂華疎¶
淡廣寒誰伴幽獨　不見弄玉吹簫尊前空對此清光¶
堪掬霧鬂風鬟何處問雲雨巫山六六珠斗斕斒銀河¶
清淺影轉西樓曲此情誰㑹倚風三㺯横竹¶
<pb:KR4j0073_WYG_020-23b>¶
　　前調　　　　　　　　　　　石孝友¶
悶紅顰翠惜流年忍對豔陽時節白玉樓成人去後兩¶
地音塵都絶鸞鑑分飛夢雲零亂懽意今衰颯墨痕¶
黯淡憶曾題徧紅葉　須知後約難憑臂嚙鬟剪也只¶
成虛設滿眼凄涼無限事付與丁香愁結欲語情酸臨¶
岐步懶悵望蘭舟發出門誰伴淚昏一片孤月¶
　　　丙午螺川　　　　　　　　趙介之¶
飄流蹤跡趂春来還趂春光歸去九十韶華能㡬許着¶
<pb:KR4j0073_WYG_020-24a>¶
意留他不住䟎葉催花摧紅長翠多少風和雨蜂閒蝶¶
怨盡憑枝上鶯語　歸櫂去去難留桃花浪暖綠漲迷¶
津浦回首重城天様逺人在重城深處惜别愁分凝眸¶
有淚總寄陽闗句不堪腸斷恨隨江水東注¶
　　　和李漢老　　　　　　　　陸子逸(耆舊/續聞)¶
黄橙紫蠏映金壺㶑灩新醅浮綠共賞西樓今夜月極¶
目雲無一粟揮麈髙談倚欄長嘯下視鱗鱗屋轟然何¶
處瑞龍聲噴蘄竹　何况露白風清銀河澈漢髣髴如¶
<pb:KR4j0073_WYG_020-24b>¶
懸瀑此景古今如有價豈惜明珠千斛灝氣盈襟冷風¶
入袖只欲騎鴻鵠廣寒宫殿㸔人顔似氷玉¶
　　　秋思　　　　　　　　　　張仲宗¶
江天雨霽正露荷擎翠風槐揺綠試問秦樓今夜裏秋¶
到闌干㡬曲笑撚黄花重題紅葉無奈歸期促暮雲千¶
里桂華初綻寒玉　有誰伴我凄涼除非分付與杯中¶
醽醁水本無情山又逺回首煙波雲朩夢繞西園魂飛¶
南浦自古情難足舊游何處落霞空映孤鶩¶
<pb:KR4j0073_WYG_020-25a>¶
　　　離思　　　　　　　　　　張安國¶
星沙初下望重湖逺水長雲漠漠一葉扁舟誰念我今¶
日天涯飄泊平楚南来大江東去處處風波惡吳中何¶
地滿懐俱是離索　長記送我行時綠波亭上泣透青¶
羅薄檣燕低飛人去後依舊湘城簾幕不盡山川無窮¶
煙浪辜負秦樓約漁歌聲斷為君雙淚傾落¶
　　前調　　　　　　　　　　　楊廷秀¶
老夫歸去有三徑足可長拖衫袖一道官銜清徹骨别¶
<pb:KR4j0073_WYG_020-25b>¶
有監臨主守主守清風監臨明月兼管栽花栁登山臨¶
水作詩三首兩首　休說白日昇天莫誇金印斗大懸¶
雙肘且説廬陵新盛事三箇閑人眉夀揀罷軍員歸農¶
押錄致政誠齋叟只愁醉殺螺江門外私酒¶
　　　　　　　　　　　　　　　張功甫¶
東吳名勝有髙樓直在浮雲齊處十二闌干邀逺望厯¶
厯斜陽烟樹香徑人稀屧廊山遶往事今何許一天和¶
氣為誰吹散疎雨　知是蘭省星郎朱輪森㦸與風光¶
<pb:KR4j0073_WYG_020-26a>¶
為主暇日登攜多雅致容我追隨臨賦小宴重開晚寒¶
初勁還下危梯去燭華紅墜瑞堂猶按歌舞¶
　　　春恨　　　　　　　　　　辛幼安¶
野棠花落又匆匆過了清明時節剗地東風欺客夢一¶
枕銀屏寒怯曲岸持觴垂楊立馬此地曽經别樓空人¶
去舊游飛燕能説　聞道綺陌東頭行人曽見簾底纎¶
纎月舊恨春江流不盡新恨雲山千疉料得明朝尊前¶
重見鏡裏花難折也應驚問近来多少華髮¶
<pb:KR4j0073_WYG_020-26b>¶
　　　戊午生日作　　　　　　　鄭中卿¶
嗟来咄去被天公把做小兒調戲蹀躞龍庭歸未乆還¶
促炎州行李不半年間北陲南儌一萬三千里征衫着¶
破着衫人可知矣　休問海角天涯黄蕉丹荔自足供¶
甘㫖泛綠依紅無箇事時舞斑衣而巳救蟻藤橋養魚¶
盆沼是亦經綸耳伊周安在且須學老莱子¶
　　　中秋呈徐叔至　　　　　　謝勉仲¶
霽天湛碧正新凉風露氷壺清徹河漢無聲光練練湧¶
<pb:KR4j0073_WYG_020-27a>¶
出銀蟾孤絶巖桂香飄井梧影轉冷浸宫袍潔西廂往¶
事一簾輕夢悽切　腸斷楚峡雲歸尊前無緒知有愁¶
如髪此夕嫦娥應也恨冷落瓊樓金闕禁漏迢迢邉鴻¶
杳杳幽意憑誰决闌干星斗落梅三㺯初闋¶
　　　曉起觀落梅　　　　　　　李子大¶
麗譙吹角漸疎星明淡簾篩殘月嫋嫋霜飈欺翠袖飛¶
下一庭香雪半面粧新廻風舞困此况真竒絶桄榔林¶
裏蘇仙偏感華髮　休怨時暫飄零玉堂清夢不惹閒¶
<pb:KR4j0073_WYG_020-27b>¶
蜂蝶好似王家叢竹畔乗興山隂時節剪水無情閬風¶
歸去忍使芳心歇和羮有待恁時身到天闕¶
　　　吳興荷花　　　　　　　　姜堯章¶
閙紅一舸記来時長與鴛鴦為侣三十六陂人未到水¶
佩風裳無數翠葉吹涼玉容銷酒更洒菰蒲雨嫣然揺¶
動冷香飛上詩句　日暮青盖亭亭情人不見争忍凌¶
波去只恐舞衣寒易落愁入西風南浦髙栁垂隂老魚¶
吹浪留我花間住田田多少㡬回沙際歸路¶
<pb:KR4j0073_WYG_020-28a>¶
　　　菊花　　　　　　　　　　劉潜夫¶
老夫白首尚兒嬉廢圃一畨料理餐飲落英并墜露重¶
把離騷拈起冷豔幽香輕黄淡白占斷西風裏飛来雙¶
蝶遶叢欲去還止　嘗試銓次羣芳梅花差可伯仲之¶
間耳佛説諸天金色界未必莊嚴如此尚友靈均定交¶
元亮結好天隨子籬邉坡下一杯聊泛霜蕋¶
　　　茉莉　　　　　　　　　　劉叔安¶
調氷弄雪想花神清夢徘徊南土一夏天香收不起付¶
<pb:KR4j0073_WYG_020-28b>¶
與蕋仙無語秀入精神涼生肌骨銷盡人間暑稼軒愁¶
絶惜花還勝兒女　長記歌酒闌珊開時向晚笑浥金¶
莖露月浸闌干天似水誰伴秋娘窓户困殢雲鬟醉欹¶
風帽總是牽情處返魂何在玉川風味如許¶
　　　梅花　　　　　　　　　　吳毅甫¶
曉来窓外正南枝初放兩花三蘂千古春風頭上立羞¶
退穠桃繁李姑射神游夀陽粧褪色界塵都洗竹扉松¶
户平生所寄聊耳　堪笑强説和羮此君心事指髙山¶
<pb:KR4j0073_WYG_020-29a>¶
流水隴驛凄涼却怕被哀角城頭吹起此處闗情為他¶
凝佇淡月清霜裏廵簷何事嵗寒相誓而巳¶
　　　武夷詠梅　　　　　　　　劉静甫(武夷/山志)¶
亂山深處見寒梅一朶皎然如雪的皪妍姿羞半吐斜¶
映小窓幽絶玉染香腮酥凝冷艷容態天然别故人雖¶
逺對花誰肯輕折　疑是姑射神仙幔亭宴罷迤邐停¶
瑶節愛此溪山供秀潤飽玩洞天風月萬石叢中百花¶
頭上誰與争髙潔麄桃俗李不須連夜催發¶
<pb:KR4j0073_WYG_020-29b>¶
　　　送張明之赴京西幕　　　　劉叔擬¶
艅艎東下望西江千里蒼茫烟水試問襄州何處是雉¶
堞連雲天際叔子殘碑卧龍陳迹遺恨斜陽裏後来人¶
物如君瓌偉能㡬　其肯為我来耶河陽下士正自强¶
人意勿謂時平無事也便以言兵為諱眼底山河樓¶
頭鼓角都是英雄淚功名機㑹要須閒暇先備¶
　　　感懐呈洪守¶
吳山青處悵長安路斷黄塵如霧荆楚西来行塹逺北¶
<pb:KR4j0073_WYG_020-30a>¶
過淮堧嚴扈九塞貔貅三闗虎豹空作陪京固天髙難¶
呌若為得訴忠語　追念江左英雄中興事業枉被奸¶
臣誤不見翠華移蹕處枉負吾皇神武撃楫憑誰問籌¶
無計何日寛憂顧倚笻長嘆滿懐清淚如雨¶
　　　長沙趙帥席上作¶
西風何事為行人掃蕩煩襟如洗垂漲蒸瀾都巻盡一¶
片瀟湘清泚酒病驚秋詩愁入鬢對景人千里楚宫故¶
事一時分付流水　江上買取扁舟排雲湧浪直過金¶
<pb:KR4j0073_WYG_020-30b>¶
泥尾歸去江南邱壑處不用来尋月姊風露盃深芙蓉¶
裳冷笑傲烟霞裏草廬如舊卧龍知為誰起¶
　　前調　　　　　　　　　　　趙龍圖¶
吾今老矣好歸来了取青山活計甲子一周餘年紀諳¶
盡人間物理婚嫁隨縁田園粗給知足寧慚愧心田安¶
逸自然綽有餘地　還是初度来臨葛巾野服不減貂¶
蟬貴門外煙波風浪惡我巳收心無累弟勸兄酬兒歌¶
女舞樂得醺醺醉滿堂一笑大家百二十嵗¶
<pb:KR4j0073_WYG_020-31a>¶
　　　江潮　　　　　　　　　　吳琚¶
玉虹遥挂望青山隠隠有如一抹忽覺天風吹海立好似¶
春霆初發白馬凌空瓊鼇駕水日夜朝天闕飛龍舞鳳¶
鬱葱環拱吳越　此景天下應無東南形勝偉觀真竒¶
絶好是吳兒飛彩幟蹵起一江秋雪黄屋天臨水犀雲¶
擁㸔撃中流楫晚来波静海門飛上明月¶
　　　金陵　　　　　　　　　　杜伯髙¶
江山如此是天開萬古東南王氣一自髯孫横短策坐¶
<pb:KR4j0073_WYG_020-31b>¶
使英雄鵲起玉樹聲消金蓮影散多少傷心事千年遼¶
鶴併疑城郭非是　當日萬駟雲屯潮生潮落處石頭¶
孤峙人笑禇淵今齒冷只有袁公不死斜日荒烟神州¶
何在欲墮新亭淚元龍老矣世間何限餘子¶
　　　菊　　　　　　　　　　　王雙溪¶
小粧朱檻護秋英千㸃金鈿如簇黄葉白蘋朝露冷只¶
有孤芳幽馥華髮蒼頭宦情羇思来伴花幽獨廵簷無¶
語清愁何啻千斛　因念愛酒淵明東籬雅意千載無¶
<pb:KR4j0073_WYG_020-32a>¶
人續身在花邉須一醉小覆盃中醽醁過了重陽捻枝¶
嗅蕋休嘆年華速明年春到陳根更有新綠¶
　　　雪　　　　　　　　　　　文及翁¶
没巴没鼻霎時間做出漫天漫地不論髙低并小大平¶
白都教一例鼓弄滕六招邀巽二一恁施威勢識他不¶
破至今道是祥瑞　最是鵝鴨池邉三更半夜誤了吳¶
元濟東郭先生都不管挨上門兒穏睡一夜東風三竿¶
紅日萬事隨流水東皇笑道山河元是我的(草木子云/此譏賈似)¶
<pb:KR4j0073_WYG_020-32b>¶
(道之狹量也錢塘/遺事作陳藏一)¶
　　前調　　　　　　　　　　　金主亮¶
天丁震怒掀翻銀海散亂珠箔六出竒花飛滚滚平填¶
了山中丘壑皓虎顛狂素麟猖獗掣斷真珠索玉龍酣¶
戰鱗甲滿天飄落　誰念萬里闗山征夫僵立縞帶沾¶
旗脚色映戈矛光揺劍㦸殺氣横戎幕貔虎豪雄偏裨¶
真勇非與談兵畧須&KR0184;一醉㸔取碧空寥廓¶
　　　都城元夜　　　　　　　　金劉雲震¶
<pb:KR4j0073_WYG_020-33a>¶
景龍天氣正餘寒料峭簾幙萬斛金蓮光不夜香滿雲¶
間樓閣金鐙頻敲繡簾髙掲應為黄昏約霜娥無恙喚¶
人依舊飄泊　却恨烏兔無情把人青髩白恁星星却¶
千古繁華行樂地誰笑誰歌誰酌北山尊罍東山絲竹¶
夢裏揚州鶴客窓無味故人誰念蕭索¶
　　前調　　　　　　　　　　　張孝純(朝野/遺記)¶
疎眉秀目依舊是宣和裝束飛步盈盈姿媚巧舉止知¶
非凡俗宋室宗姬秦王幼女曽嫁欽慈族干戈浩蕩事¶
<pb:KR4j0073_WYG_020-33b>¶
隨天地翻覆　一笑邂逅相逢勸人滿飲旋旋吹横竹¶
流落天涯俱是客何必平生相熟舊日榮華如今憔悴¶
付與盃中醁興亡休問為伊且盡船玉¶
　　　和陳元載中秋小集　　　　劉一止¶
燕臺暮集對秋容凄𦂳松隂羃羃徙倚欄邉臨翠壑千¶
頃風煙横出坐待氷輪天空雲散一色如蒼璧姮娥有¶
意為誰来赴今夕　身世如許飄流佳時輕過了他年¶
空憶我輩情鍾端未媿昔日蘭亭陳迹坐上何人驪歌¶
<pb:KR4j0073_WYG_020-34a>¶
凄斷語别還應惜有心紅燭替人珠淚頻滴¶
　　　諸葛廟　　　　　　　　　姚卞¶
小舟横檝㸔雲峯髙擁千重蒼碧白帝城中冠盖換田¶
野猶談𤣥徳三顧頻煩兩朝開濟何處尋遺跡江堆石¶
陣至今神擁沙磧　追憶當年諸葛幅巾髙卧抱圖王¶
竒䇿見説廟堂今尚在中有參天松栢據蜀英豪吞吳¶
遺恨俯仰成今昔空令豪俊浩歌揮涕横臆¶
　　　驛中言别友人　　　　　　文天祥¶
<pb:KR4j0073_WYG_020-34b>¶
水天空濶恨東風不借世間英物蜀鳥吳花殘照裏忍¶
見荒城頽壁銅雀春情金人秋淚此恨憑誰説堂堂劍¶
氣斗牛空認竒傑　那信江海餘生南行萬里扁舟齊¶
發正為鷗盟留醉眼細㸔濤生雲滅睨柱吞嬴回旗走¶
懿千古衝冠髮伴人無寐秦淮應是孤月¶
　　　徳祐乙亥(時事已非太學諸生為此/詞以嘆世意各有所屬)¶
半堤花雨對芳辰消遣無奈情緒春色尚堪描畫在萬¶
紫千紅塵土(衆宫/女行)鵑促歸期(朝士/去)鶯收佞舌(臺官/黙)燕作¶
<pb:KR4j0073_WYG_020-35a>¶
留人語(太學/上書)遶闌紅藥韶華留此孤主(只陳宜/中在)　真箇¶
恨殺東風(賈似/道)㡬畨過了不似今畨苦樂事賞心磨滅¶
盡忽見飛書傳羽(北軍/至)湖水湖煙峯南峯北總是堪傷¶
處新塘楊栁(賈妾/名)小腰猶自歌舞¶
　　　春夢　　　　　　　　　　梁隆吉¶
一場春夢待從頭説與傍人聽着罨畫溪山紅錦幛舞¶
燕歌鶯臺閣碧海傾春黄金買夜猶道㸔承薄雕香剪¶
玉今生今世盟約　須信歡樂過情閒嗔冷妬一陣東¶
<pb:KR4j0073_WYG_020-35b>¶
風惡韻白嬌紅消瘦盡江北江南零落骨朽心存恩深¶
縁淺忍把羅衣着蓬莱何處雲濤天際㝠漠¶
　　　滕王閣　　　　　　　　　髙信卿¶
閒登髙閣嘆興亡滿目風煙塵土畫棟朱簾當日事不¶
見朝雲暮雨秋水長天落霞孤鶩千載名如故長空淡¶
淡去鴻嘹唳誰數　遥憶才子當年如椽健筆坐上題¶
佳句物換星移知㡬度遺恨西山南浦往事悠悠昔人¶
安在何處尋歌舞長江東注為誰流盡今古¶
<pb:KR4j0073_WYG_020-36a>¶
　　　武昌懐古¶
漢江北瀉下長淮洗盡胸中今古樓㯭横波征鴈逺誰¶
見魚龍夜舞鸚鵡洲雲鳳凰池月付與沙頭鷺功名何¶
處年年惟見春絮　非不豪似周瑜壯如黄祖亦逐秋¶
風度野草閒花無限數𣺌在西山南浦黄鶴樓人赤烏¶
年事江漢亭前路浮萍無據水天㡬度朝暮¶
　　　登石頭城　　　　　　　　薩天錫¶
石頭城上望天低吳楚眼空無物指㸃六朝形勝地惟¶
<pb:KR4j0073_WYG_020-36b>¶
有青山如壁蔽日旌旗連雲檣㯭白骨紛如雪一江南¶
北消磨多少豪傑　寂寞避暑離宫東風輦路芳草年¶
年發落日無人松徑裏鬼火髙低明滅歌舞尊前繁華¶
鏡裏暗換青青髪傷心千古秦淮一片明月¶
　　　夏日避暑　　　　　　　　僧仲殊¶
故園避暑愛繁音翳日流霞供酌竹影篩金泉漱玉紅¶
暎薇花簾箔素質生風香肌無汗繡扇長閒却雙鸞栖¶
處綠雲時下風籜　吹斷舞影歌聲陽臺人去有當年¶
<pb:KR4j0073_WYG_020-37a>¶
池閣佩結蘭英凝念乆言語精神依約燕别雕梁鴻歸¶
紫塞音信憑誰託争知好景為君長是蕭索¶
　　　荷花¶
水楓葉下乍湖光清淺凉生商素西帝宸游羅翠盖擁¶
出三千宫女絳綵嬌春鉛華掩晝占斷鴛鴦浦歌聲揺¶
曳浣沙人在何處　别岸孤裊一枝廣寒宫殿冷落棲¶
愁苦雪豔氷肌羞淡泊偷把胭脂匀注媚臉籠霞芳心¶
泣露不肯為雲雨金波影裏為誰長恁凝佇¶
<pb:KR4j0073_WYG_020-37b>¶
　　　重陽　　　　　　　　　　僧仲璋¶
消磨九日筭年年惟有黄花白酒把酒簮花能有㡬七¶
十光隂回首人恨難期酒盃有限花色應如舊花濃酒¶
釅問君着甚消受　彭澤千古英雄有花能折有酒能¶
傾否萬事悠悠輸一醉花酒休教離手明月西風闌珊¶
酒盡憔悴花枝痩酒腸花眼正宜年少時候¶
　　　春情　　　　　　　　　　李易安¶
蕭條庭院有斜風細雨重門須閉寵栁嬌花寒食近種¶
<pb:KR4j0073_WYG_020-38a>¶
種惱人天氣險韻詩成扶頭酒醒别是閒滋味征鴻過¶
盡萬千心事難寄　樓上㡬日春寒簾垂四面玉欄干¶
慵倚被冷香銷新夢覺不許愁人不起清露晨流新桐¶
初引多少游春意日髙烟歛更㸔今日晴未¶
　　　雪　　　　　　　　　　　朱淑真¶
鵝毛細剪縱輕抛宻洒一時堆積斜倚東風渾漫漫頃¶
刻也須盈尺玉作樓臺鉛鎔天地不見遥岑碧佳人作¶
戲碎揉些子相擲　争奈好景難留風僝雨僽打碎光¶
<pb:KR4j0073_WYG_020-38b>¶
凝色縱有十分輕妙態誰似舊時憐惜擔閣梁吟寂¶
寞楚舞笑揑獅兒隻梅花依舊嵗寒松竹三益¶
　　酹江月(括東坡/赤壁賦)　　　　　　　林正大¶
泛舟赤壁正風徐波静舉尊屬客渺𣺌予懐天一望萬¶
頃憑虛獨立桂槳空明洞簫聲徹怨慕還悽惻星稀月¶
淡江山依舊陳迹　因念釃酒臨江賦詩横槊好在今¶
安適謾寄蜉蝣天地爾瞬目盈虛消息江上清風山間¶
明月與子歡無極飜然一笑不知東方既白¶
<pb:KR4j0073_WYG_020-39a>¶
　　　括後赤壁賦¶
雪堂閒步過臨皋霜静晚林朩落月白風清如此夜與¶
客行歌相荅網舉淞鱸手攜斗酒赤壁重尋約悲歌長¶
嘯劃然聲動寥廓　試問日月㡬何江流山色今日應¶
如昨履徧巉巖風露冷水湧怒濤驚躍一葉中流聽其¶
所止適有孤飛鶴横江東下問予赤壁游樂¶
　　前調　　　　　　　　　　　范成大¶
浮生有㡬嘆歡娱常少憂愁相屬富貴功名皆由命何¶
<pb:KR4j0073_WYG_020-39b>¶
必區區僕僕燕蝠塵中鷄蟲影裏見了還追逐山間林¶
下㡬人真箇幽獨　誰似當日嚴君故人龍衮獨抱羊¶
裘宿試把漁竿都掉了百種千般拘束兩岸烟林半溪¶
山影此處無榮辱荒臺遺像至今嗟咏不足¶
　　　賀楊誠齋　　　　　　　　羅永年¶
郎星錦帳忽翩然歸訪南溪孤鶩前日登髙誰信道夀¶
酒重浮茰菊風露盃寒芙蓉帳冷笑受長生籙廣寒宫¶
殿桂華應已新續　不用翠倚紅圍舞裙歌袖共理稱¶
<pb:KR4j0073_WYG_020-40a>¶
觴曲只把文章千古事留伴平生幽獨但使明年鬢青¶
長在萱草春風綠諸郎如許轉頭百事都足¶
　　前調　　　　　　　　　　　沈剛孫¶
我來訪古把塵襟都付一聲鳴櫓笑把瑶觴波浩蕩却¶
憶長鯨吞吐坐挹髙風骨清毛冷不作囂塵語客星何¶
在謾留遺像江渚　試問澤畔羊裘當時何事笑禹弇¶
宫武金印貂蟬誰不愛只為汗顔巢許幸有髙臺較他¶
箕頴未肯輕輸與酒酣長嘯翩然誰共飛舉¶
<pb:KR4j0073_WYG_020-40b>¶
　　大江西上曲(寄李實/夫提刑)　　　　　戴式之¶
大江西上鬱孤臺八境人間圖畫地湧千峯揺翠浪兩¶
𣲖玉虹如瀉彈壓江山品題風月四海今王謝風流人¶
物如公一世雄也　一片憂國丹心彈絲吹笛未必能¶
陶寫西北風塵方澒洞宰相閑歸綠野月斧争鳴風斤¶
運巧不用修亭榭紫樞黄閣要公整頓天下¶
　　壺中天(即念/奴嬌)　　　　　　　　曽　覿¶
素飈漾碧㸔天衢穏送一輪明月翠水瀛壺人不到比¶
<pb:KR4j0073_WYG_020-41a>¶
似世間秋别玉手瑶笙一時同色小按霓裳疉天津橋¶
上有人偷記新闋　當日誰幻銀橋阿瞞兒戲一笑成¶
痴絶肯信羣仙髙宴處移下水晶宫闕雲海塵清山河¶
影滿桂冷吹香雪何勞玉斧金甌千古無缺¶
　　　請太上太后逰聚景園(淳熙/六年)　張掄¶
洞天深處賞嬌紅輕玉髙張雲幕國豔天香相競秀瓊¶
苑風光如昨露洗妖妍風傳馥郁雲雨巫山約春光濃¶
如酒五雲臺榭樓閣　聖代道洽功成一塵不動四境¶
<pb:KR4j0073_WYG_020-41b>¶
無鳴柝屢有豐年天助順基業増隆山岳兩世明君千¶
秋萬嵗永享昇平樂東堂呈瑞更無一片花落¶
　　無俗念(同念/奴嬌)　　　　　　　　丘長春¶
春游浩蕩是年年寒食梨花時節白錦無紋香爛漫玉¶
樹瓊苞堆雪静夜沈沈浮光靄靄冷浸溶溶月人間天¶
上爛銀霞照通徹　渾似姑射真人天姿靈秀意氣殊¶
髙潔萬化参差誰信道不與羣芳同列浩氣清英仙材¶
卓犖下土難分别瑶臺歸去洞天方㸔清絶¶
<pb:KR4j0073_WYG_020-42a>¶
　　　警悟　　　　　　　　　　虞集¶
十年牕下見古今成敗㡬多豪傑誰㑹誰能誰不濟故¶
紙數行明滅亂葉西風游絲春夢轉轉無休歇為他憔¶
悴不知有甚干涉　寥寥無住閒身盡虛空界一片中¶
宵月雲去雲来無定相月亦本無圎缺非色非空非心¶
非佛教我如何説不妨跬步蟾蜍飛上銀闕¶
　　湘月(雙調即念奴嬌/之鬲指聲也)　　　　　姜堯章¶
五湖舊約問經年底事長負清景暝入西山漸喚我一¶
<pb:KR4j0073_WYG_020-42b>¶
葉夷猶乗興倦網都收歸禽時度月上汀洲冷中流容¶
與畫橈不㸃清鏡　誰解喚起湘靈煙鬟霧鬢理哀¶
絃鴻陣玉麈談𤣥嘆坐客多少風流名勝暗栁蕭蕭飛¶
星苒苒夜乆知秋信鱸魚應好舊家樂事誰省¶
　　鳳簫吟(和彦時/兄重九)　　　　　　　相山¶
雨溟濛年年今日農夫共卜期豐登髙隨處好銀屏突¶
兀南峙對三公真珠漙露菊更芙蓉照水匀紅但華髮¶
衰顔不堪頻鑑青銅　相逢行藏休借問且徘徊目送¶
<pb:KR4j0073_WYG_020-43a>¶
飛鴻十年湖海千里雲山㡬畨殘照凄風蟹螯麄似臂¶
金英碎琥珀香濃細讀離騷為君一飲千鍾¶
　　長夀仙(聖/節)　　　　　　　　　趙子昂¶
瑞日當天對絳闕蓬莱非霧非烟翠光覆禁苑正淑景¶
芳妍綵仗和風細轉御香飄滿黄金殿喜萬國㑹朝千¶
官拜舞億兆同歡　福祉如山如川應玉渚流虹璇樞¶
飛電八音奏舜韶慶玉燭調元嵗嵗龍輿鳳輦九重春¶
醉蟠桃宴天下太平祝吾皇夀與天地齊年¶
<pb:KR4j0073_WYG_020-43b>¶
　　丹鳳吟(么/鳳)　　　　　　　　　張翥¶
蓬莱花鳥記並宿苔枝雙雙嬌小海山仙姝喚起綠衣¶
歌笑芳叢有時遣探聴東風數聲啼曉月下人歸凄凉¶
夢醒悵别多歡少　念故巢猶在瘴雲杪甚閉入雕籠¶
庭院深悄信㫁羇雌逺鎮怨情縈繞翠衿近来漸短㸔¶
梅花又還開了縱解收香寄與奈羅浮春杳¶
　　燕歸慢(上已/雨)　　　　　　　　梁寅¶
花逕蕭條恰桃霞已盡梨雪初飄雲霾嗔麗景風雨妬¶
<pb:KR4j0073_WYG_020-44a>¶
佳朝山中行樂本寥寥那更值年荒酒價髙諸生共髙¶
詠只閒静勝嬉游　千嶂暝故人逺濘妨馬水平橋象¶
筵寳瑟何由見與誰共羽觴浮蘭亭遺跡長蓬蒿怎¶
能勾山隂棹小舟對景度新曲獨堪向故人求¶
　　瑶臺聚八仙　　　　　　　　張叔夏¶
楚竹間桃千日酒樂意稍稍漁樵那回輕散飛夢便覺¶
迢遥似隔芙蓉無路到如何共此可憐宵舊愁消故人¶
念我来問寂寥　登臨試開笑口㸔垂垂短髪破帽輕¶
<pb:KR4j0073_WYG_020-44b>¶
飄欵語微吟清風頓掃花妖明朝栁岸醉醒又知在烟¶
波第㡬橋懐人處任滿身風露蹋月吹簫¶
　¶
　¶
　¶
　¶
　¶
　花草稡編巻二十¶
