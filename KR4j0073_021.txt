# -*- mode: mandoku-view; -*-
#+TITLE: 花草稡編
#+DATE: 2015-08-25 00:49:46.016878
#+PROPERTY: ID KR4j0073
#+PROPERTY: BASEEDITION WYG    
#+PROPERTY: JUAN 卷二十一
<pb:KR4j0073_WYG_021-1a>¶
欽定四庫全書¶
　花草稡編巻二十一¶
　　　　　　　　　　　　明　陳耀文　輯¶
　長調¶
　　玉燭新(早/梅)　　　　　　　　　周美成¶
溪源新臘後見數朶江梅剪裁初就暈酥破玉芳英嫩¶
故把春心輕漏前村昨夜想㺯月黄昏時候孤岸峭踈¶
影横斜濃香暗沾襟䄂　尊前賦與多才向嶺外風光¶
<pb:KR4j0073_WYG_021-1b>¶
故人知否壽陽謾鬬終不似照水一枝清瘦風嬌雨秀¶
好亂揷繁花盈首須信道羌管無情㸔㸔又奏¶
　　　　　　　　　　　　　　　史梅溪¶
踈雲縈碧岫帶晩日搖光半江寒皺越溪近逺空頻向¶
過鴈風邊回首酸心一縷念水北尋芳歸後輕醉醒隄¶
月籠紗鞍鬆寳輪飛驟　秦樓屢約芳春記扇背題詩¶
帕羅沾酒瘦愁易就因驚斷夢裏桃源難又臨風話舊¶
想日暮梅花孤瘦還静倚脩竹相思盈盈翠䄂¶
<pb:KR4j0073_WYG_021-2a>¶
　　　　　　　　　　　　　　　青山¶
梅花新霽後正錦様華堂一時妆就洞房花燭深深處¶
慢轉銅壺銀漏新妝未了奈浩蕩春心相候香篆裏簇¶
簇笙歌㣲寒半侵羅䄂　侵晨淺捧蘭湯問堂上萱花¶
夜來安否功名浪鬬謾贏得萬里相思清瘦藍袍俊秀¶
便勝却登科龍首春晝永簾幙重重簫聲緩奏¶
　　莊椿嵗(夀趙/丞相)　　　　　　　　方味道(翰/)¶
綸巾少駐家山北窓睡覺南薫起黄庭細看長生祕訣¶
<pb:KR4j0073_WYG_021-2b>¶
神仙竒趣奈此蒼生願蘇炎熱仰為霖雨趂丹心未老¶
将整頓乾坤手為經理　好是今年慶事抱竒孫一門¶
佳氣蓬山振佩麟符重錫褒綸新美玊樹參庭桂枝分¶
種香浮蘭芷看他年接武三槐長是伴莊椿嵗¶
　　桂枝香(金陵/懐古)　　　　　　　　王介甫¶
登臨送目正故國晚秋天氣初肅瀟灑澄江似練翠峰¶
如簇征帆去棹殘陽下背西風酒旗斜矗綵舟雲淡星¶
河鷺起圖畫難足　念自昔豪華競逐恨門外樓頭悲¶
<pb:KR4j0073_WYG_021-3a>¶
恨相續千古憑髙對此謾嗟榮辱六朝舊事隨流水但¶
寒煙衰草凝緑至今商女時時尚歌後庭遺曲¶
　　　觀木犀有感寄吕郎中　　　陳同父¶
天髙氣肅正月色分眀秋容新沐桂子初收三十六宫¶
都足不辭散落人間去怕羣花自嫌凡俗向他秋晩唤¶
回春意㡬曽幽獨　是天生餘香賸馥恠一樹春風十¶
里相續坐對花傍但見色浮金粟芙蓉只解添秋思况¶
東籬凄凉黄菊入時太淺背時太逺愛尋髙躅¶
<pb:KR4j0073_WYG_021-3b>¶
　　踈簾淡月(即桂/枝香)　　　　　　　張宗瑞¶
梧桐雨細漸滴作秋聲被風驚碎潤逼衣篝線裊蕙爐¶
沈水悠悠嵗月天涯醉一分秋一分憔悴紫簫吹斷素¶
牋恨切夜寒鴻起　又何苦凄凉客裏草堂春緑竹溪¶
空翠落葉西風吹老㡬畨塵世從前諳盡江湖味聴商¶
歌歸興千里露侵宿酒踈簾淡月照人無寐¶
　　喜朝天(清暑堂贈/蔡君謨)　　　　　　張子野¶
晚雲開睨仙舘凌虛步入蓬萊玉宇瓊甃對青林近歸¶
<pb:KR4j0073_WYG_021-4a>¶
鳥徘徊風月從今清暑野色帶江山助詩才簫鼓宴璇¶
題寳字浮動持盃　天多送目無際識渡舟帆小時見¶
潮迴故國千里共十萬室日日春䑓睢社廟京非逺正¶
和羮民口渇鹽梅佳景在吴儂還望分閫重來¶
　　滿朝歡　　　　　　　　　　栁耆卿¶
花隔銅壺露晞金掌都門十二清曉帝里光風爛漫偏¶
愛春杪煙輕晝永引鶯囀上林魚逰靈沼巷陌乍晴香¶
塵染惹垂楊芳草　因念秦樓彩鳳楚舘朝雲往昔曽¶
<pb:KR4j0073_WYG_021-4b>¶
迷歌笑别来嵗久偶憶歡盟重到人面桃花未知何處¶
但掩朱門悄悄盡日竚立無言贏得凄凉懐抱¶
　　　夀韓尚書出守　　　　　　梅亭¶
一㸃箕星近天邊光彩輝耀南極竹馬兒童盡道使君¶
生日元是鳳池仙客曽曳履持荷簮筆稱觴處晚節花¶
香月周猶待五夕　誰道久拘禁掖任雙旌五馬暫從¶
逰逸九棘三槐都是等閒親植見說玉皇側席但早晚¶
促歸調燮功成了笑傲南山壽如南山松栢¶
<pb:KR4j0073_WYG_021-5a>¶
　　月中仙(聖節應/制道宫)　　　　　　　　趙子昻¶
春滿皇州見祥烟擁日初照龍樓宫花苑栁映仙仗雲¶
移金鼎香浮寳光生玉斧聴鳴鳳簫韶樂奏徳與和氣¶
㳺天生聖人千載希有　祥瑞電繞虹流有雲成五色芝¶
生三秀四海太平致民物雍熈朝野歌謳千官齊拜舞¶
玉杯進長生春酒願皇慶萬年天子與天同壽¶
　　千秋嵗(姪夀/叔)　　　　　　　　　㳺文仲¶
今年為壽都道是不比尋常時節預慶我公年八袠来¶
<pb:KR4j0073_WYG_021-5b>¶
獻新詞一闋筭得年時恰當尚父入相周西伯親逄盛¶
事宗孫也五十八　一門富貴榮華盈牀牙笏何待拈¶
来說且上祝龜齡鶴筭從此千千百百笑道兒時風流¶
丹篆冩向龍駒額更将綵筆十字頭上添一丿¶
　　　夫壽妻　　　　　　　　　　毛東堂¶
記當初歸家似徳耀嫁梁鴻筭三十年間艱難歴徧甘¶
苦相同新來有孫可抱也添些喜色到眉峰今日又逢¶
生日不妨杯酒從容　老翁只是一村儂欠你孺人封¶
<pb:KR4j0073_WYG_021-6a>¶
幸兒漸知耕婦能知織莫問窮通君看世間富貴比浮¶
雲縹緲過晴空何似大家清徤玊林嵗嵗春風¶
　　翠樓吟(雙調武昌/安逺樓成)　　　　　　　姜白石¶
月冷龍沙塵清虎落今年漢酺初賜新翻邊部曲聴氊¶
幕元戎歌吹層樓髙峙㸔檻曲縈紅簷牙飛翠人姝麗¶
粉香吹下夜寒風細　此地宜有詞仙擁素雲黄鶴與¶
君逰戯玉梯凝望久嘆芳草萋萋千里天涯情味仗酒¶
祓清愁花嬌英氣西山外晚来還捲一簾秋霽¶
<pb:KR4j0073_WYG_021-6b>¶
　　曲江秋　　　　　　　　　　　楊補之¶
前山雨歇愛竹樹低隂軒牕無熱珠箔半垂清風細繞¶
蕭蕭吹華髪珍簟粲枕設珊瑚瘦瑠璃滑永日欹枕知誰¶
是伴舊書重掲　清絶輕雲淡月夢同泛滄波萬疊杯¶
盤狼籍處相扶就枕歡笑歌翻雪轉棹小溪灣人家燈¶
火斷明滅正携手無端驚回檻外數聲鶗鴂¶
　　二¶
鳴鳩怨歇對急雨過雲暗風吹熱漠漠稻田差差栁岸¶
<pb:KR4j0073_WYG_021-7a>¶
新沐青絲髪樓上素琴設愛流水隨絃滑深炷龍津濃¶
熏絳幙愽山頻揭　超絶遥岑吐月照蒼蒨重重叠叠¶
恍然身在處疑同泛花舫波噴雪滉漾醉魂醒驚呼不¶
是漚生滅竚望久空嘆無才可賦厭聴鶗鴂¶
　　彩雲歸(恨/别)　　　　　　　　　栁耆卿¶
蘅臯向晩艤輕航卸雲帆水驛魚鄉當暮天霽色如晴¶
晝江練静皎月飛光那堪聴逺村羌管引離人斷腸此¶
際恨浪萍風梗度嵗茫茫　堪傷朝歡暮散被多情賦¶
<pb:KR4j0073_WYG_021-7b>¶
與凄凉别来最苦襟䄂依約尚有餘香筭得伊鴛衾鳳¶
枕夜永争不思量牽情處惟有臨岐一句難忘¶
　　豐年瑞　　　　　　　　　　曽覿¶
紫皇髙宴仙臺雙成戱撃璚苞碎何人為把銀河水剪¶
甲兵都洗玉様乾坤八荒同色了無塵翳喜氷消太液¶
煖融鳷鵲端門曉班初退　聖主憂民深意轉鴻鈞滿¶
天和氣太平有象三宫二聖萬年千嵗雙玉杯深五雲¶
樓迥不妨頻醉㸔来不是飛花片片是豐年瑞¶
<pb:KR4j0073_WYG_021-8a>¶
　　真珠簾　　　　　　　　　　陸務觀¶
山村水舘參差路感覊逰正似殘春風絮掠地穿簾知¶
是竟歸何處鏡裏新霜空自憫問㡬時鸞臺鰲署遲暮¶
謾憑髙懐逺書空獨語　自古儒冠多悮悔當年早不¶
扁舟歸去醉下白蘋洲㸔夕陽鷗鷺菰菜鱸魚都棄了¶
只換得青衫塵土休顧早收身江上一蓑烟雨¶
　　二¶
燈前月下嬉遊處向笙歌錦繡叢中相遇彼此知名纔¶
<pb:KR4j0073_WYG_021-8b>¶
見便論心素淺黛嬌蟬風調别最動人時時偷顧歸去¶
想閒忩深院調絃促柱　樂府初飜新譜漫裁紅㸃翠¶
閒題金縷燕子入簾時又一畨春暮側㡌胭脂坡下過¶
料也記前年崔護休訴待從今須與好花為主¶
　　鳳歸雲(遣/興)　　　　　　　　　栁耆卿¶
向深秋雨餘爽氣肅西郊陌上夜䦨襟䄂起凉颷天末¶
殘星流電未滅閃閃隔林梢又是曉鷄聲㫁陽烏光動¶
漸分山路迢迢　驅驅行役苒苒光隂蠅頭利禄蝸角¶
<pb:KR4j0073_WYG_021-9a>¶
功名畢竟成何事謾相髙抛擲雲泉狎玩塵土壯節等¶
閒銷幸有五湖煙浪一般風月㑹湏歸老漁樵¶
　　月當㕔　　　　　　　　　　史邦卿¶
白璧舊帶秦城夢因誰拜下楊栁樓心正是夜分魚鑰¶
不動香深時有露螢自照占風裳可喜影麩金坐來久¶
都将凉意盡付沈吟　殘雲事緒無人拾恨匆匆藥娥¶
歸去難尋綴取霧窓曽唱㡬拍清音猶有老来印愁處¶
冷光應念雪翻簮空獨對西風緊弄一井桐隂¶
<pb:KR4j0073_WYG_021-9b>¶
　　栁色黄　　　　　　　　　　賀方回¶
薄雨催寒斜照弄晴春意空濶長亭栁色纔黄逺客一¶
枝先折烟横水映帶㡬㸃歸鴻東風銷盡龍沙雪還記¶
出闗来恰而今時節　将發畫樓芳酒紅涙清歌便成¶
輕别已是經年杳杳音塵都絶欲知方寸共有㡬許清¶
愁芭蕉不展丁香結望斷一天涯兩厭厭風月¶
　　梅香慢¶
髙閣寒輕映萬朶芳梅亂堆香雪未待江南早冠百花¶
<pb:KR4j0073_WYG_021-10a>¶
先占一陽佳節剪綵凝酥無處學天然竒絶便壽陽粧¶
工夫費盡艶姿終别　風裏弄輕盈掩珠英明瑩麝蠟¶
飄烈莫放芳菲歇剩永宵歡賞酒酣吟折倒玉何妨且¶
聴取樽前新闋怕笛聲長行雲散盡謾悲風月¶
　　馬家春慢¶
珠箔風輕綉簾浪捲乍入人間蓬島闘玉䦨干漸庭舘¶
簾櫳春曉天許竒葩貴品異繁杏夭桃輕巧命化工傾¶
國風流與一枝纎妙　樽前五陵年少縱丹青異格難¶
<pb:KR4j0073_WYG_021-10b>¶
剔顔貌惹露凝烟困紅嬌額㣲顰低笑湏信濃香易歇¶
更莫惜醉攀吟遶待舞蝶遊蜂細把芳心都告¶
　　映山紅慢　　　　　　　　　元厚之¶
榖雨風前占淑景名花獨秀露國色僊姿品流第一春¶
工成就羅幃䕶日金泥皺映霞腮動檀痕溜長記得天¶
上瑤池閬苑曽有　千匝遶紅玉䦨干愁只恐朝雲難¶
久須款折繡囊剩戴細把蜂湏頻嗅佳人再拜擡嬌面¶
歛紅巾捧金杯酒獻千千壽願長恁天香滿䄂¶
<pb:KR4j0073_WYG_021-11a>¶
　　木蘭花慢(惜/别)　　　　　　　　　栁耆卿¶
倚危樓竚立乍蕭索晚晴初漸素景衰殘風砧韻冷霜樹¶
紅踈雲衢見新鴈過奈佳人自别阻音書空遣悲秋念¶
逺寸腸萬恨縈紆　皇都暗想歡逰成往事動欷歔念¶
對酒當歌低幃並枕翻恁輕辜歸途縱凝望處但斜陽¶
暮靄滿平蕪贏得無言悄悄凭欄盡日踟蹰¶
　　　　　　　　　　　　　　　　程正伯¶
倩嬌鶯姹燕說不盡此時情正小院春䦨芳園晝鎖人¶
<pb:KR4j0073_WYG_021-11b>¶
去花零憑髙試囬望眼奈遥山逺水隔重雲誰遣風狂¶
雨横便教無計留春　情知鴈杳與鴻嗔自難寄丁寧¶
縱竹院顰深桃門笑在知屬何人衣篝㡬回忘了奈殘¶
香猶有舊時薫空使風頭捲絮為他飄蕩花城¶
　　　　　　　　　　　　　　　　吕聖求¶
石榴花謝了正荷葉盖平池試瑪瑙杯深琅玕簟冷臨¶
水簾帷知他故人甚處曉霞明斷浦栁枝垂唯有松風¶
水月向人長似當時　依依望斷水窮雲起處是天涯¶
<pb:KR4j0073_WYG_021-12a>¶
奈燕子樓髙江南夢㫁虛費相思新愁暗生舊恨更流¶
螢弄月入紗衣除却幽花軟草此情未許人知¶
　　　重陽　　　　　　　　　　京仲逺¶
筭秋来景物皆勝賞况重陽正露冷欲霜輕烟不雨玊¶
宇開張蜀人從来好事遇良辰不肯負時光藥市家家¶
簾幙酒樓處處絲簧　婆娑老子興難忘聊復與平章¶
也隨分登髙茱茰綴席菊蕋浮觴明年未知健否笑杜¶
陵底事獨凄凉不道頻開笑口年年落㡌何妨¶
<pb:KR4j0073_WYG_021-12b>¶
　　前調　　　　　　　　　　　張安國¶
送歸雲去鴈淡寒影滿溪樓正佩解湘腰釵孤楚鬢鸞¶
鑑分收凝情望行處路但踈烟逺樹織離憂只有樓前¶
溪水伴人清淚長流　霜華夜永逼衾稠唤誰䕶衣篝¶
念粉舘重来芳塵未掃爭見嬉遊情知悶来殢酒奈回¶
腸不醉只添愁脉脉無言竟日㫁魂雙鶩南州¶
　　二¶
紫簫吹散後恨燕子只空樓念璧月長虧玉簮中折覆¶
<pb:KR4j0073_WYG_021-13a>¶
水難收青鸞送碧雲句道霞扃霧鎖不堪憂情與文梭¶
共織怨隨宫葉同流　人間天上兩悠悠暗淚洒燈篝¶
記谷口園林當時驛舍夢裏曽遊銀屏低聞笑語但夢¶
時冉冉醒時愁擬把菱花一半試尋髙價皇州¶
　　　送陳石泉南歸　　　　　　陳㕘政¶
北歸人未老喜依舊著南冠正雪暗滹沱雲迷芒碭夢¶
繞邯鄲鄉心促日行萬里幸此身生入玉門闗多少秦¶
烟隴霧西湖淨洗征衫　燕山望不見呉山回首一歸¶
<pb:KR4j0073_WYG_021-13b>¶
鞍慨故宫離黍故家喬木那忍重看鈞天紫㣲何處問¶
瑤池八駿㡬時還誰在天津橋上杜䳌聲裏䦨干¶
　　　中秋　　　　　　　　　　呉彦髙¶
敞千門萬户瞰蒼海爛銀盤對沆瀣樓髙儲胥鴈過墜露¶
生寒䦨干眺河漢外送浮雲盡出衆星乾丹桂霓裳縹¶
緲似聞襍佩珊珊　長安底處髙城人不見路漫漫歎¶
舊日心情如今容髩瘦沈愁潘幽歡縱容易得奈佳期動是隔¶
年看歸去江湖一葉浩然對影垂竿¶
<pb:KR4j0073_WYG_021-14a>¶
　　　社日有懐　　　　　　　　嚴次山¶
東風吹霧雨更吹起裌衣寒正莽莽叢林潭潭伐皷鬰¶
鬰焚蘭䦨干曲多少意看青烟如篆遶溪灣桑柘緑隂¶
猶薄杏桃紅雨初翻　飛花片片走潺湲問何日西還¶
嘆擾擾人生紛紛離合渺渺悲歡想雲軿何處也對芳¶
時應只在人間惆悵回紋錦字㫁腸斜日雲山¶
　　前調　　　　　　　　　　　戴式之¶
鶯啼啼不盡憑燕語語難通這一㸃芳心十年不㫁惱¶
<pb:KR4j0073_WYG_021-14b>¶
亂東風重来故人何處但依前流水小橋東記得同題¶
粉壁而今壁破無蹤　蘭臯空漲緑溶溶流恨落花紅¶
念着破春衫當時送别燈下裁縫相思謾令自苦嘆雲¶
烟過眼揔成空落日楚天無際凭欄目送歸鴻¶
　　　七夕　　　　　　　　　　盧申之¶
汀蓮凋晩豔又蘋末起秋風漫搔首徐吟㣲雲河漢踈¶
雨梧桐飄零倦尋酒醆記那回歌管小樓中玊果蛛絲¶
暗卜鈿釵蟬髩輕籠　吴雲别後重重凉宴㡬時同縱¶
<pb:KR4j0073_WYG_021-15a>¶
人間信有犀靈鵲喜密意難通雙星分攜最苦念經年¶
猶有一相逢寂寞橋邊舊月可堪頻照西東¶
　　　秋意　　　　　　　　　　李耘叟¶
占西風早處一畨雨一畨秋記故國斜陽去年今日落¶
葉林幽悲歡㡬回激烈寄踈狂酒令與詩籌遺恨清商¶
易改多情紫燕難留　嗟休觸緒蠒絲抽舊事續何由奈¶
予懐渺渺羇愁鬰鬰歸夢悠悠生平不如老杜便如它¶
飄泊也風流寄語庭柯徑菊甚時得棹孤舟¶
<pb:KR4j0073_WYG_021-15b>¶
　　前調　　　　　　　　　　　劉後村¶
瀛洲真學士為底事在紅塵為語觸宫闈沈香亭裏嗔¶
謫仙人為親近君側者見萬言策了惎劉蕡為是尚方¶
請劒漢廷多憚朱雲　君言徃事勿重陳且鬬酒邊身¶
也不㑹區區筭他甲子記甚庚寅爾曹譬如朝菌又安¶
知老栢與靈椿世上榮華難保古来名節如新¶
　　　　　　　　　　　　　　　黄玉林¶
問春春不語謾新緑滿芳洲記歴歴前逰看花南陌命¶
<pb:KR4j0073_WYG_021-16a>¶
酒西樓東風翠紅圍繞把功名一笑付糟邱醉裏了忘¶
身世吟邊自負風流　風流莫莫復休休白髪漸盈頭¶
悵十載重来畧無歡意惟有閒愁多情向人似舊但小¶
桃婀娜栁纎柔望㫁殘霞落日水天拍拍飛鷗¶
　　　題馮雲月玉連環詞¶
自沈香夢斷風雨外失餘春悵&KR0129;錦淋漓金鑾論奏四¶
海無人蛾眉古来見妬奈昭陽飛燕亦成塵惟有空梁¶
落月至今能為傳神　神遊八表跨長鯨誰是再来身¶
<pb:KR4j0073_WYG_021-16b>¶
愛雲月溪頭玉環一曲筆力千鈞人間不堪着眼但香¶
名百世尚如新乞我九霞蜚珮梯空共上秋旻¶
　　　和答玉林韻　　　　　　　馮偉壽¶
酒醒人世换碧桃靚海山春任青鳥沈沈紫鱗杳杳有¶
玉林人宫&KR0129;掉頭未愛愛荷衣不染市朝塵仙様蓬萊¶
翰墨雲間鸞鳳精神　笑呼銀漢入金鯨瓊苑自由身¶
羡咳唾成章香薫花霧音和韶鈞六丁夜来捧去便天¶
人也自嘆尖新那得金牋飛洒浩歌飛歩蒼旻¶
<pb:KR4j0073_WYG_021-17a>¶
　　　賀第二娶　　　　　　　　虚寮¶
仙家春不老誰說到牡丹休筭蠻栁樊櫻怎生了得白¶
傅風流枝頭摽梅實好奈緑隂庭戸不禁愁幸有琴中¶
鳳語能通鏡裏鸞求　鏘璆雜佩下瀛洲寳箑紫烟浮¶
望蘭情紅盼三生曽識一見如羞綢繆從今偕老似栁¶
郎無負碧雲秋莫倚回文妙手放教逺覔封侯(昔栁毅/為牧羊)¶
(女傳書碧雲杯酒意即相屬後栁/三娶崔氏乃牧羊女之化身也)¶
　　前調　　　　　　　　　　　遺山¶
<pb:KR4j0073_WYG_021-17b>¶
擁岧岧雙闕龍虎氣欝峥嵘想暮雨珠簾秋香桂樹指¶
顧䑓城憑欄為誰西望但哀絃凄斷似平生只道江山¶
如畫争教天地無情　風雲奔走十年兵慘淡入經營¶
問對酒當歌曹侯墓上何用虛名青青故都喬木悵西¶
陵遺恨㡬時平安得㕘軍健筆為君重賦蕪城¶
　　二¶
渺長江東下流不盡古今情記海上三山雲間雙闕當¶
日南城黄鶴㡬年飛去淡春隂平野草青青氷井猶殘¶
<pb:KR4j0073_WYG_021-18a>¶
石甃露盤已失金莖　風流千古短歌行慷慨缺壺聲¶
想釃酒臨江賦詩鞍馬詞氣縱横飄零舊家王粲似南¶
飛烏鵲月三更笑殺西園賦客壮懐無復平生¶
　　　題亳州武津闗　　　　　　張𢎞範¶
憶譙都風物飛一夢過千年羡百里溪程兩行堤栁數¶
萬人烟傷心舊家遺跡謾斜陽流水接長天冷落故祠¶
香火白雲淚眼澘然　行藏好向故人傳椽筆舞蠻箋¶
總糾糾貔貅秋風江上髙卧南邊功名談笑罇俎向錦¶
<pb:KR4j0073_WYG_021-18b>¶
江何必上樓船他日玉津闗下春風驕馬金鞭¶
　　　憶呉姬　　　　　　　　　鄭禧(春夢/録)¶
任東風老去吹不斷淚盈盈春淺春深春寒春煖春雨¶
春晴都来助詩人興更落花無定攪春情芳草猶迷舞¶
蝶緑楊空悮流鶯　𤣥霜着意搗初成回首失雲英但¶
如醉如痴如狂如舞如夢如驚香魂至今迷戀問真仙¶
消息最分明㡬夜相逢何處清風明月蓬瀛(攪原/作挽)¶
　　　再和鄭禧　　　　　　　　呉氏¶
<pb:KR4j0073_WYG_021-19a>¶
看紅牋冩恨人醉倚夕陽樓故里梅花纔傳春信先認¶
儒流此生料應縁淺綺窓下雨怨共雲愁如今杏花嬌¶
艶珠簾懶上銀鈎　絲蘿喬樹欲依投此景兩悠悠恐¶
鶯老花殘翠嫣紅减辜負春逰蜂媒問人情思摠無言¶
應只低頭夢斷東風路逺柔情猶為遲留¶
　　　彭城懐古　　　　　　　　薩天錫¶
古徐州形勝消磨盡㡬英雄想鉄甲重瞳烏騅汗血玉¶
帳連空楚謌八千兵散料夢魂應不到江東空有黄河¶
<pb:KR4j0073_WYG_021-19b>¶
如帶亂山起伏如龍　漢家陵闕起秋風禾黍滿闗中更¶
戯馬臺荒畫眉人逺燕子樓空人生百年寄耳且開懐¶
一飲盡千鍾回首荒城斜日倚䦨目送飛鴻¶
　　　西湖送春　　　　　　　　梁貢父曽¶
問花花不語為誰落為誰開筭春色三分半隨流水半¶
入塵埃人生能㡬歡笑但相逢樽酒莫相推千古幕天¶
席地一春翠繞珠圍　彩雲回首暗高臺煙樹渺吟懐¶
&KR0184;一醉留春留春不住醉裏春歸西樓半簾斜日怪銜¶
<pb:KR4j0073_WYG_021-20a>¶
春燕子却飛来一枕青樓好夢又教風雨驚回¶
　　瑞雲濃慢(六月十一日/夀羅春伯)　　　　陳同父¶
䉀漿酪粉玉壺氷醑朝罷更聞宣賜去天咫尺下拜再¶
三幸今有母可遺年年此日共道月入懐中最貴向暑¶
天正風雲㑹遇有恁嘉瑞　鶴沖霄魚得水一超便直¶
入神仙地植根江表開拓兩河做得黑頭公未騎鯨赤¶
手問何如長鞭尺箠向来王謝風流只今管是¶
　　曲逰春　　　　　　　　　　趙功可¶
<pb:KR4j0073_WYG_021-20b>¶
千樹籠芳草正蒲風㣲過梅雨新霽客裏幽忩筭無春¶
可到和愁都閉萬種人生計應不似午天閒睡起来踏¶
碎松隂蕭蕭欲動疑水　借問歸舟歸未望栁色煙光¶
何處明媚抖擞人間除離情别恨乾坤餘㡬一笑晴鳬¶
起酒醒後䦨干獨倚時見雙燕飛来斜陽滿地¶
　　瑤華慢(雪/)　　　　　　　　　仇仁近¶
踈踈密密漠漠紛紛乍舞風無力殘磚㫁礎轉眼化作¶
方圭圓璧非花非絮似逞巧先投窓隙立小樓不見青¶
<pb:KR4j0073_WYG_021-21a>¶
山萬里鳥飛無迹　休憐凍梗氷苔但飛入平林都是¶
春色年華婉娩誰信道老却梁園詞客踏青近也且二¶
白何須三白把一白分與梅花要㸃壽陽宫額¶
　　　次仇山村韻　　　　　　　張伯雨¶
篩氷為霧屑玉成塵借阿姨風力千巖競秀怎一夜换¶
作連城之璧先生閉户恠短日寒催駒隙想平沙鴻爪¶
成行似醉時書迹　未隨埋沒雙尖便淡掃蛾眉與鬬¶
顔色裁詩白戰驢背上䭾取㶚橋吟客撚鬚自笑儘未¶
<pb:KR4j0073_WYG_021-21b>¶
讓諸峯頭白看洗出宫栁梢頭已借淡黄塗額¶
　　臺城路(送周方/山之吳)　　　　　　　張叔夏¶
朗吟未了西湖酒驚心又歌南浦折栁官橋呼船野渡¶
還聴垂虹風雨漂流最苦况如此江山此時情緒怕有¶
鴟夷笑人何事載詩去　荒臺祗今在否登臨休望逺¶
都是愁處暗草埋沙明波洗月誰念天涯羈旅荷隂未¶
暑快料理歸程再盟鷗鷺只有空山近来無杜宇¶
　　二¶
<pb:KR4j0073_WYG_021-22a>¶
十年前事翻疑夢重逢可憐俱老水國春山空城嵗晚¶
無語相看一笑荷衣換了任京洛風塵冷凝紗㡌見說¶
吟情近来不見謝池草　歡逰曽歩翠窈亂花迷紫曲¶
芳意今少舞扇招香歌橈换玉猶憶錢塘蘓小無端暗¶
惱又㡬度留連燕昏鶯曉回首粧樓甚歸去好¶
　　拜星月　　　　　　　　　　周美成¶
夜色催更清塵收露小曲幽坊月暗竹檻燈窓識秋娘¶
庭院笑相遇似覺瓊枝玊樹暖日明霞光爛水盻蘭情¶
<pb:KR4j0073_WYG_021-22b>¶
總平生稀見　畫堂中舊識春風面誰知道自到瑶臺¶
畔眷戀雨潤雲濕苦驚風吹散念荒寒寄宿無人舘重¶
門閉敗壁秋蟲嘆怎奈何一縷相思隔溪山不斷(韓琮/集云)¶
(吴魚嶺鴈無消息/水盼蘭情别来久)¶
　　昇平樂　　　　　　　　　　吴奕¶
水閣層臺短亭深院依稀萬木籠隂飛暑無涯行雲有¶
勢晩来細雨回晴庭槐轉影紗厨兩兩蟬鳴幽夢㫁枕¶
金猊旋熱蘭炷㣲薫　堪命俊才儔侣對華筵坐列朱¶
<pb:KR4j0073_WYG_021-23a>¶
履紅裙檀板輕敲金樽滿泛縱教畏日西沈金絲玉管¶
間歌喉時奏清音唐虞景儘陶陶沈醉且樂昇平¶
　　西平樂(春/暮)　　　　　　　　　　栁耆卿¶
盡日憑髙寓目脉脉春情緒嘉景清明漸近時節輕寒¶
乍暖天氣才晴又雨煙光澹蕩装㸃平蕪逺樹黯凝竚¶
　臺榭好鶯燕語正是和風麗日㡬許繁紅嫩緑雅稱¶
嬉逰去奈阻隔尋芳伴侣秦樓鳳吹楚舘雲約空悵望¶
在何處寂寞韶光暗度可堪向晩村落聲聲杜宇¶
<pb:KR4j0073_WYG_021-23b>¶
　　　　　　　　　　　　　　　　朱雍¶
夜色娟娟皎月梅玉供春緒不使鉛華㸃綴超出精神¶
淡竚休妬殘英如雨清香眷戀只恐隨風滿路散無數¶
　江亭暮鳴佩語正值匆匆作别天逺瑤池縞轂好趂¶
飛瓊去忍負瑤臺伴侣瓊肌瘦盡庾嶺零落空悵望動¶
情處畫角哀時暗度參横向曉吹入深沈院宇¶
　　情久長　　　　　　　　　　　吕聖求¶
瑣忩夜永無聊盡作傷心句甚近日帶紅移眼棃臉沾雨¶
<pb:KR4j0073_WYG_021-24a>¶
春心償未足怎忍聴啼血催歸杜宇暮帆掛沈沈暝色¶
滚滚長江流不盡来無據　㸃檢風光嵗月今如許趂¶
此際浦花汀草一棹東去雲窓霧閣洞天曉同作煙霞¶
伴侣筭誰見梅簾醉夢栁陌晴逰應未許春知處¶
　　二¶
氷梁跨水沈沈霽色遮千里怎向我小舟孤棹天外飄逐¶
夜寒侵短髪睡不穏窓外寒風漸起嵗華暮蟾光射雪¶
碧瓦飄霜塵不動寒無際　鷄咽荒郊夢也無歸計擁¶
<pb:KR4j0073_WYG_021-24b>¶
綉枕斷魂殘魄清吟無味想伊睡起又念逺樓閣横枝¶
對倚待歸去西窓剪燭小閣凝香深翠幙饒春睡¶
　　小樓連苑(梅/)　　　　　　　　　楊樵雲¶
一枝斜墮牆腰向人顫裊如相媚是誰剪取㫁雲零玉¶
輕輕粧綴不是幽人如何能到水邊沙際又匆匆過了¶
春風半面儘長把重門閉　只管相思成夢道無情又¶
闗鄉意蒼苔半畝如今巳是鹿胎田地甚欲追陪却嫌¶
花下翠環解語待何時月轉幽房醉了不教歸去¶
<pb:KR4j0073_WYG_021-25a>¶
　　山亭宴(有美堂贈/彦猷主人)　　　　　　張子野¶
宴堂永晝喧簫鼓倚青空畫欄紅柱玉瑩紫薇人藹和¶
氣春融日煦故宫池舘更樓臺約風月今宵何處湖水¶
動鮮衣競拾翠湖邊路　落花蕩漾怨空樹曉山靜數¶
聲杜宇天意送芳菲正黯淡踈煙短雨新歡寧似舊歡¶
長此㑹散㡬時還聚試為挹飛雲問解寄相思否¶
　　望春回　　　　　　　　　　李景元¶
霽霞散曉射水村漸明漁火方絶灘露夜潮痕注凍瀨¶
<pb:KR4j0073_WYG_021-25b>¶
凄咽征鴻来時應負書見踈栁更憶伊同折異鄉憔悴¶
那堪更逢嵗窮時節　東風暗回煖力筭折遍江梅消¶
盡巖雪唯有這愁腸也依舊千結私言竊語些誓約便¶
眠思夢想無休歇這些離恨除非對着說似明月¶
　　戀芳春慢(寒食/前進)　　　　　　　万侯雅言¶
蜂蘂分香燕泥破潤暫寒天氣清新帝里繁華昨夜細¶
雨初勻萬品花藏四苑望一帶栁接重津寒食近蹴踘¶
秋千又是無限逰人　紅粧趂戯綺羅夾道青帘賣酒¶
<pb:KR4j0073_WYG_021-26a>¶
臺榭侵雲處處笙歌不負治世良辰共見西城路好翠¶
華定将出嚴宸誰知道仁主祈祥為民非事行春¶
　　慶春宫(秋/怨)　　　　　　　　　周羙成¶
雲接平岡山圍寒野路回漸轉孤城衰栁啼鴉驚風驅¶
鴈動人一片秋聲倦途休駕淡烟裏㣲芒見星塵埃憔¶
悴生怕黄昏離思牽縈　華堂舊日逢迎花艶參差香¶
霧飄零管絃當頭偏憐嬌鳳夜深簧暖笙清眼波傳意¶
恨密約匆匆未成許多煩惱只為當時一餉留情¶
<pb:KR4j0073_WYG_021-26b>¶
　　　　　　　　　　　　　　　陳允平¶
斜日明霞殘虹分雨軟風淺掠蘋波聲冷瑤笙情踈寳¶
扇酒酲無奈秋何彩雲輕散漫敲缺銅壺浩歌眉痕留¶
怨依約逺峯學歛雙蛾　銀牀露洗凉柯屏掩香銷忍¶
掃裀羅楚驛梅邊吴江楓畔庾郎從此愁多草蛩喧砌¶
料催織迴文鳳梭相思遼逺簾捲翠樓月冷星河¶
　　憶舊逰　　　　　　　　　　周邦彦¶
記愁横淺黛淚洗紅鉛門掩秋宵墜葉驚離思聴寒螀¶
<pb:KR4j0073_WYG_021-27a>¶
夜泣亂雨瀟瀟鳳釵半脫雲鬢窓影燭花搖漸暗竹敲¶
凉踈螢照曉兩地魂銷　迢迢問音信道徑底花隂時¶
認鳴鑣也擬臨朱戸嘆因郎憔悴差見郎招舊巢更有¶
新燕楊栁拂河橋但滿眼京塵東風竟日吹露桃¶
　　　别黄澹翁　　　　　　　　吴君特¶
送人猶未苦苦送春隨人去天涯片紅都飛盡隂隂潤¶
緑暗裏啼鴉賦情頓雪雙鬢飛夢逐塵沙歎病渇凄凉¶
分香瘦減兩地㸔花　西湖斷橋路想繋馬垂楊依舊¶
<pb:KR4j0073_WYG_021-27b>¶
欹斜葵麥迷煙處問離巢孤燕飛過誰家故人為冩深¶
怨空壁掃秋蛇但醉上吴臺殘陽草色歸思賖¶
　　水龍吟(詠/笛)　　　　　　　　　東坡¶
楚山脩竹如雲異材秀出千林表龍鬚半翦鳳膺㣲漲¶
玉肌勻繞朩落淮南雨晴雲夢月明風裊自中郎不見¶
桓伊去後知辜負秋多少　聞道嶺南太守後堂深緑¶
珠嬌小綺窓學弄梁州初遍霓裳未了嚼徴含宫泛商¶
流羽一聲雲杪為使君洗盡蠻風瘴雨作霜天曉¶
<pb:KR4j0073_WYG_021-28a>¶
　　　楊花¶
似花還似非花也無人惜從教墮抛家傍路思量却似¶
無情有思縈損柔腸困酣嬌眼欲開還閉夢隨風萬里¶
尋郎去處又還被鶯呼起　不恨此花飛盡恨西園落¶
紅難綴曉来雨過遺蹤何在一池萍碎春色三分二分¶
塵土一分流水細看来不是楊花㸃㸃是離人淚¶
　　　楊花　　　　　　　　　　章質夫¶
燕忙鶯懶芳殘正堤上栁花飄墜輕飛亂舞㸃畫青林¶
<pb:KR4j0073_WYG_021-28b>¶
全無才思閒趂逰絲靜臨深院日長門閉傍珠簾散漫¶
垂垂欲下依前被風扶起　蘭帳玊人睡覺恠春衣雪¶
霑瓊綴繡牀漸滿香毬無數纔圓却碎時見蜂兒仰粘¶
輕粉魚吞池水望章臺路杳金鞍逰蕩有盈盈淚¶
　　前調　　　　　　　　　　　秦少㳺¶
小樓連苑横空下窺綉轂雕鞍驟踈簾半捲單衣初試¶
清明時候破暖輕風弄晴㣲雨欲無還有賣花聲過盡¶
垂楊院宇紅成陣飛鴛甃　玉佩丁東别後悵佳期參¶
<pb:KR4j0073_WYG_021-29a>¶
差難又名韁利鎖天還知道和天也瘦花下重門栁邊¶
深巷不堪回首念多情但有當時皓月照人依舊¶
　　　早春　　　　　　　　　　晁次膺¶
倦逰京洛風塵夜来病酒無人問九衢雪小千門月淡¶
元宵燈近香散梅梢凍消池面一畨春信記南樓醉裏¶
西城宴闋都不管人春困　屈指流年未㡬早驚人潘¶
郎雙鬢當時體態而今情緒多應瘦損馬上牆頭縱教¶
瞥見也難相認凭䦨干但有盈盈淚眼把羅襟揾¶
<pb:KR4j0073_WYG_021-29b>¶
　　　梅花(梅苑作/鼓笛慢)¶
夜来深雪前村路應是早梅初綻故人念我江頭春信¶
南枝向暖踈影横斜暗香浮動月明清淺向亭邊驛畔¶
行人立馬頻回首空腸斷　别有玉溪仙舘壽陽人宫¶
粧粉面天教占了百花頭上和羮未晚最是傷情處髙¶
樓上一聲羌管仗何人向道争如留取倚䦨干㸔¶
　　前調　　　　　　　　　　　曽覿¶
楚天千里無雲露華洗出秋容凈銀蟾臺榭玉壺天地¶
<pb:KR4j0073_WYG_021-30a>¶
參差桂影鴛瓦寒生畫簷光射碧梧金井聴韶華半夜¶
江梅三弄風嫋嫋良宵永　携手西園宴罷下瑤臺醉¶
魂初醒吹簫仙子驂鸞歸路一襟清興鳷鵲樓髙建章¶
門迥星河耿耿㸔滄江潮上丹楓葉落浸闗山冷¶
　　　梅花　　　　　　　　　　魯逸仲¶
嵗窮風雪飄零望迷萬里雲垂凍紅綃碎剪凝酥繁綴¶
煙深霜重踈影沈波暗香和月横斜浮動悵别来欲把¶
芳菲寄逺還𦍑管吹三弄　寂寞玉人睡起涴殘粧不¶
<pb:KR4j0073_WYG_021-30b>¶
勝嬌鳳盈盈山舘紛紛江路相思誰共才與風流賦稱¶
清艶多情唯宋筭襄王枉被梨花瘦損又成春夢¶
　　　梨花　　　　　　　　　　周美成¶
素肌應怯餘寒艶陽占盡青蕪地樊川照日靈闗遮路¶
殘紅歛避傳火樓臺妬花風雨長門深閉亞簾籠半濕¶
一枝在手偏勾引得黄昏淚　别有風前月底布繁英¶
滿園歌吹朱鉛退盡潘妃却酒昭君乍起雪浪翻空粉¶
裳縞夜不成春意恨玉容不見瓊英謾好與何人比¶
<pb:KR4j0073_WYG_021-31a>¶
　　　　　　　　　　　　　　　程正伯¶
夜来風雨匆匆故園定是花無㡬愁多怨極等閒孤負¶
一年芳意栁困桃慵杏青梅小對人容易&KR0312;好春長在¶
好花長見元只是人憔悴　回首池南舊事恨星星不¶
堪重記如今但有㸔花老眼傷情清泪不怕逢花瘦只¶
愁怕老来風味待繁紅亂處留雲借月也須&KR0184;醉¶
　　　紹興甲子土元有懐京師　　向伯㳟¶
華燈明月光中綺羅絃管春風路龍如駿馬車如流水¶
<pb:KR4j0073_WYG_021-31b>¶
軟紅成霧太子池邊葆真宫裏玉樓珠樹見飛瓊伴侣¶
霓裳縹緲星回眼蓮㣲歩　笑入綵雲深處更宫宫一¶
簾花雨金鈿細落寳釵斜墜乘鸞歸去醉失桃源夢回¶
蓬島滿身風露到而今江上愁山萬叠髩絲千縷¶
　　　春日遊摩訶池　　　　　　陸務觀¶
摩訶池上追逰路紅緑參差春晚韶光妍媚海棠如醉¶
桃花欲暖挑菜初閒禁烟将近一城絲管看金鞍争道¶
香車飛盖爭先占新亭舘　惆悵年華暗換黯銷魂雨¶
<pb:KR4j0073_WYG_021-32a>¶
收雲散鏡奩掩月釵梁折鳳秦箏斜鴈身在天涯亂山¶
孤壘危樓飛觀歎春来只有楊花和恨向東風滿¶
　　二(滎南/作)¶
樽前花底尋春處堪嘆心情全減一身萍寄酒徒雲散¶
佳人天逺那更今年瘴煙蠻雨夜郎江畔漫倚樓横笛¶
臨牕㸔鏡時揮涕驚流轉　花落月明庭院悄無言魂¶
消腸斷憑肩携手當時曽効畫梁栖燕見說新来網縈¶
塵暗舞衫歌扇料也羞憔悴慵行芳徑怕鶯兒見¶
<pb:KR4j0073_WYG_021-32b>¶
　　　壽韓南澗　　　　　　　　辛㓜安¶
渡江天馬南来㡬人真是經綸手長安父老新亭風景¶
可憐依舊夷甫諸人神州沈陸㡬曽回首筭平戎萬里¶
功名本是真儒事君知否　况有文章山斗對桐隂滿¶
庭清晝當年墮地而今試㸔風雲奔走緑野風煙平泉¶
草朩東山歌酒待他年整頓乾坤事了為先生壽¶
　　　春恨　　　　　　　　　　陳同甫¶
閙花深處層樓畫簾半捲東風軟春歸翠陌平莎茸嫩¶
<pb:KR4j0073_WYG_021-33a>¶
垂楊金淺遲日催花淡雲閣雨輕寒輕暖恨芳菲世界¶
㳺人未賞都付與鶯和燕　寂寞憑髙念逺向南樓一¶
聲歸鴈金釵鬭草青絲勒馬風流雲散羅綬分香翠綃¶
封淚㡬多幽怨正銷魂又是踈烟淡月子規聲斷¶
　　　丙子立春懐内　　　　　　劉叔安¶
三山臘雪才消夜来誰轉回寅斗試燈簾幕送寒幡勝¶
暗香擕手少日歡娱舊逰零落異鄉歌酒到而今生怕¶
春来太早空贏得兩眉皺　春到蘭湖少住肯殷勤訪¶
<pb:KR4j0073_WYG_021-33b>¶
梅尋栁相思人逺帶圍寛減粉痕消瘦雙燕無憑尺書¶
難表甚時回首想畫欄倚遍東風閑負却桃花呪¶
　　　庚寅寄逺¶
老来慣與春相識長記傷春如故去年今日舊愁新恨¶
送将風絮粉淚羞紅黛眉顰翠推愁不去任瑣窓深閉¶
屏山半掩還别有愁来路　回首畫橋烟水念故人匆¶
匆何處客情懐逺雲迷北樹草連南浦離合悲歡去留¶
遲速問春無語笑劉郎不道無桃可種苦留春住¶
<pb:KR4j0073_WYG_021-34a>¶
　　　丙戌清明和章質夫韻¶
弄晴臺舘收煙候時有燕泥香墜宿酲未解單衣初試¶
騰騰春思前度桃花去年人面重門深閉記彩鸞别後¶
青驄歸去長亭路芳塵起　十二屏山遍倚任蒼苔㸃¶
紅如綴黄昏人靜煖香吹月一簾花碎芳意婆娑緑隂¶
風雨畫橋煙水笑多情司馬留春無計濕青衫淚¶
　　　夷陵雪中作　　　　　　　管鑑¶
曉来密雪如篩望中瑩徹還如洗梅花過了東風未放¶
<pb:KR4j0073_WYG_021-34b>¶
滿城桃李碎剪瓊英髙林低樹巧粧勻綴更江山秀發¶
田疇清潤滿眼是豐年意　誰念危樓獨倚共飄零茫¶
茫天外毫端句澁盃中酒減歡情難寄天為凄凉暫時¶
遮盡荒茅白葦但神州目斷珠宫玉闕緲三千里¶
　　　賦荼䕷　　　　　　　　　盧申之¶
蕩紅流水無聲暮烟細草粘天逺低回倦蝶往来忙燕¶
芳期頓懶緑霧迷牆翠虬騰架雪明香暖笑依依欲挽¶
春風教住還疑是相逢晚　不似梅粧瘦減占人間丰¶
<pb:KR4j0073_WYG_021-35a>¶
神蕭散攀條弄蘂天涯猶記曲䦨小院老去情懐酒邊¶
風味有時重見對枕幃空想東窓舊夢帶将離恨(山谷/詩云)¶
(名字因壺酒/風流付枕幃)¶
　　　追和晁次膺　　　　　　　洪叔璵¶
經年不見書来後期杳杳從誰問梅英蠟小栁枝金嫩¶
艶陽春近羅幕風柔泛紅浮緑連朝花信念平生多少¶
情條恨葉鎮長使芳心困　可是風流薄命鏡臺前鬆¶
鬆蟬鬢茜桃凝粉薫蘭漲膩翠愁紅損縱使歸來燈前¶
<pb:KR4j0073_WYG_021-35b>¶
月下恐難相認巻重簾憔悴殘粧淚洗把羅襟揾¶
　　前調　　　　　　　　　　　李屏山(老學/叢談)¶
㡬畨冷笑三閭&KR0312;来枉向江心墮和光混俗隨機逹變¶
有何不可清濁隨他醉醒由已分明識破待用時却進¶
舎時便退無福亦無禍　你試回頭覷我怕不待崢嶸¶
則箇功名半紙風波千丈圖些甚麽雲棧揚鞭海濤搖¶
棹爭如閒坐但尊中有酒心頭無事葫蘆提過¶
　　　　　　　　　　　　　　　唐玉潜¶
<pb:KR4j0073_WYG_021-36a>¶
淡妝人更嬋娟晚奩凈洗鉛華膩泠泠月色蕭蕭風度¶
嬌紅歛避太液池空霓裳舞倦不堪重記嘆氷魂猶在¶
翠輿難駐玉簮為誰輕墜　别有凌空一葉泛清寒素波¶
千里珠房淚濕明璫恨逺舊遊夢裏羽扇生秋璚樓不¶
夜尚遺仙意奈香雲易散綃衣半脫露凉如水¶
　　宴清都(春/閨)　　　　　　　　　　何籕¶
細草沿堦軟紅日薄蕙風輕藹㣲暖東君靳惜桃英尚¶
小栁芽猶短羅幃綉幙髙捲早已是歌慵笑嬾凭畫樓¶
<pb:KR4j0073_WYG_021-36b>¶
那更天逺山逺水逺人逺　堪怨傅粉踈狂竊香俊雅¶
無計拘管青絲絆馬紅裙歡酒甚處迷戀無言淚珠零¶
亂翠䄂儘重重漬遍故要得别後思量歸時覷見¶
　　　秋思　　　　　　　　　　　周美成¶
地僻無鐘鼔殘燈滅夜長人倦難度寒吹斷梗風翻暗¶
雨洒窓填戸賔鴻謾說傳書&KR0312;過盡千儔萬侣始信得¶
庾信愁多江淹恨極須賦　凄凉病損文園徽絃乍拂¶
音韻先苦淮水夜月金城暮草夢魂飛去秋霜半入青¶
<pb:KR4j0073_WYG_021-37a>¶
鏡嘆帶眼都移舊處更久長不見文君歸時認否¶
　　前調　　　　　　　　　　　趙文鼎¶
踈栁無情緒都不管渡頭行客欲去猶依賴得玉光萬¶
頃為人留住相從嵗月如騖歎回首離歌又賦更舉目¶
斜照沈沈西風剪剪秋墅　君行定憶南池歌筵舞地¶
花晨月午八磚歩日三雍奏樂送君雲路别情未抵遺¶
愛試聴取湖山共語便可能無意同傾一尊露醑¶
　　　初春　　　　　　　　　　盧申之¶
<pb:KR4j0073_WYG_021-37b>¶
春訊飛瓊管風日薄度牆啼鳥聲亂江城次第笙歌翠¶
合綺羅香煖溶溶澗緑氷泮醉夢裏年華暗換料黛眉¶
重鎖隋堤芳心還動梁苑　新来鴈濶雲音鸞分鑑影¶
無計重見啼春細雨籠愁澹月恁時庭院離腸未語先¶
㫁筭猶有凭髙望眼更那堪芳草連天飛梅弄晚¶
　　石州慢(感/舊)　　　　　　　　　張仲宗¶
寒水依痕春意漸回沙際煙闊溪梅清照生香冷蘂數¶
枝爭發天涯舊恨試㸔㡬許消魂長亭門外山重疊不¶
<pb:KR4j0073_WYG_021-38a>¶
盡眼中青怕黄昏時節　情切畫樓深閉想見東風暗¶
消肌雪辜負枕前雲雨樽前花月心期切處更有多少¶
凄凉殷勤留與歸時說到得再相逢恰經年離别¶
　　　髙麗妓舘　　　　　　　　蔡伯堅(歸潜/志)¶
雲海蓬萊風霧鬢鬟不假梳掠仙衣巻盡霓裳方見宫¶
腰纎弱心期得處世間言語非真海犀一㸃通寥廓無¶
物比情濃與無情相搏　離索晚来一枕餘香酒病賴¶
花醫却㶑灔金尊收拾新愁重酌半帆雲影載得無際¶
<pb:KR4j0073_WYG_021-38b>¶
闗山夢魂應被揚花覺梅子雨絲絲滿江干樓閣¶
　　花犯　　　　　　　　　　　周美成¶
粉牆低梅花照眼依然舊風味露痕輕綴疑净洗鉛華¶
無限佳麗去年勝賞曽孤倚氷盤共宴喜更可惜雪中¶
髙士香篝薫素被　今年對花最匆匆相逢似有恨依¶
依愁悴凝望久青苔上旋㸔飛墜相将見脆圓薦酒人¶
正在空江煙浪裡但夢想一枝瀟洒黄昏斜照水¶
　　　賀後溪劉再娶　　　　　　青山¶
<pb:KR4j0073_WYG_021-39a>¶
綉簾深劉郎一笑風流勝前度㦸香門戸還别有祥雲¶
簷外飛舞洞房燭下應低語晨妝須帶曙待獻了堂前¶
羅襪雙雙交囑付　從前倩桃與楊枝如今便合遜梅¶
花為主行樂處西溪上栁汀花嶼封侯事㸔人謾苦誰¶
能向黄河風雪路且對取錦屏金幙雙蛾新様嫵¶
　　上林春　　　　　　　　　　曽公衮¶
東苑梅繁豪健放樂醉倒花前狂客靚粧㣲歩攀條弄¶
粉凌波遍尋青陌暗香墮靨更飄近霧鬟蟬額倒金荷¶
<pb:KR4j0073_WYG_021-39b>¶
念流光易失幽姿堪惜　惜花心未丼鬢白南枝上又¶
見尋芳消息舊遊回首前懽如夢誰知等閒抛擲稠紅¶
亂蕋漫開遍楚江南北獨消魂念誰寄故園春色¶
　　　元宵　　　　　　　　　　晁叔用(續骫/骳說)¶
㡌落宫花衣惹御香鳳輦晚来初過鶴降詔飛龍擎燭¶
戱端門萬枝燈火滿城車馬對明月有誰閒坐任狂㳺¶
更許傍禁街不扃金鎖　玉樓人暗中擲果珠簾下笑¶
着春衫裊娜素蛾遶釵輕蟬撲鬂垂垂栁絲梅朶夜䦨¶
<pb:KR4j0073_WYG_021-40a>¶
飲散但贏得翠翹雙嚲醉歸来又重向曉窓梳裹¶
　　畫錦堂(閨/情)　　　　　　　　　周美成¶
雨洗桃花風飄栁絮日日飛滿雕簷懊恨一春幽恨盡¶
屬眉尖愁聞雙飛新燕語更堪孤枕宿酲忺雲鬟亂獨¶
歩畫堂輕風暗觸珠簾　多厭晴晝永瓊户悄香銷金¶
獸慵添自與蕭郎别後事事俱嫌短歌新曲無心理鳳¶
簫龍管不曽拈空惆悵長是毎年三月病酒懨懨¶
　　　荷花　　　　　　　　　　蒋勝欲¶
<pb:KR4j0073_WYG_021-40b>¶
染栁煙消敲菰雨斷歴歴猶寄斜陽掩冉玉妃芳袂擁¶
出靈塲倩他鴛鴦來寄語駐君舴艋亦何妨漁榔靜獨奏¶
櫂歌邀妃試酌清觴　湖上雲漸暝秋浩蕩鮮風支盡¶
蟬糧贈我非環非珮萬斛生香半蝸茅屋歸吹影數螺¶
苔石壓波光鴛鴦笑何似且留雙擑翠隠紅藏¶
　　　上李真州　　　　　　　　壺山¶
荷葉龜逰庭臯鶴舞應是秋滿淮涯昨夜将星明處彷¶
彿峨眉干戈已凈銀河淡塵沙不動翠煙㣲邦人道半¶
<pb:KR4j0073_WYG_021-41a>¶
月中秋當歌不飲何為　誰知心事逺但感慨登臨白¶
羽頻揮恨不明朝出塞獵獵旌旗文南一矢澶淵勁䕫¶
門三箭武闗竒挑燈㸔龍吼傳家舊劒曽斬吴㬢¶
　　金盞子(秋/思)　　　　　　　　　蔣捷¶
練月縈窓夢乍醒黄花翠竹庭舘心字夜香清人孤另¶
雙鶼被他羞看擬待告訴天公減秋聲一半無情鴈正¶
用恁時飛来呌雲尋伴　猶記杏櫳煖銀燭下纎影缷¶
佩欵春渦暈紅豆小鶯衣嬾珠痕澹印芳汗自從信誤¶
<pb:KR4j0073_WYG_021-41b>¶
青驪想籠鸚停唤風刀快但剪畫簷梧桐怎剪愁斷¶
　　　　　　　　　　　　　　　史達祖¶
奨緑催紅仰一畨膏雨始張春色未踏畫橋烟江南岸¶
應是草穠花宻尚憶濺裙蘋溪覺詩愁相覔光風外除¶
是倩鶯煩燕謾通消息　梨花夜来白相思夢空欄一¶
抹月深深栁枝巷陌難重遇弓彎兩袖雲碧見說倦理¶
秦箏怯春揔無力空遺恨當時秀句蒼苔蠧壁¶
　　氐州第一(秋/思)　　　　　　　　周美成¶
<pb:KR4j0073_WYG_021-42a>¶
波落寒汀村渡向晚遥㸔數㸃帆小亂葉翻鴉驚風破¶
鴈天角孤雲縹緲官栁瀟踈甚尚掛㣲㣲殘照景物闗¶
情川途換目頓来催老　漸觧狂朋歡意少奈猶被思¶
牽情繞座上琴心機中錦字覺最縈懐抱也知人懸望¶
久薔薇謝歸来一笑欲夢髙唐未成眠霜空已曉¶
　　　壽劉府教　　　　　　　　趙青山¶
風雨山城天意欲雪梅花照影清峭綵燕飛春祥麟紱¶
旦當日文星髙照天地無情向十載風埃吹老盖世科¶
<pb:KR4j0073_WYG_021-42b>¶
名經邦事業白衣蒼狗　不是貪名求分表謾獵較逢¶
塲一笑野外朝儀城中馬隊且暫淹才調為斯文爭一¶
脉斯文在乾坤未了爛醉金尊夜何其東方漸曉¶
　　鼓笛慢(壽/意)　　　　　　　　　吕聖求¶
拍肩笑别洪崖共㸔紫海還清淺蓬壺舊約人間舒笑¶
桃紅千遍去嵗爭春今年逼臘滿空飄霰漸横枝照水¶
清絲弄日都㸃綴江南岸　須吸百川為夀捲恩波已¶
傾銀漢戎&KR0129;擁㦸萬釘圍帶天孫新眷十里塵香五更¶
<pb:KR4j0073_WYG_021-43a>¶
弦月未收絃管正秦箏續譜宫簫定拍候来重按¶
　　齊天樂(端/午)　　　　　　　　　周邦彦¶
踈踈㡬㸃黄梅雨佳時又逢重午角黍包金香蒲切玉¶
風物依然荆楚衫裁艾虎更釵裊朱符臂纒紅縷撲粉¶
香綿喚風綾扇小窻午　沉湘人去巳逺勸君休對景¶
感時懐古謾囀鶯喉輕敲象板勝讀離騷章句荷香暗¶
度漸引入醄醄醉鄉深處卧聴江頭畫船喧韻鼓¶
　　　秋¶
<pb:KR4j0073_WYG_021-43b>¶
緑蕪凋盡臺城路殊鄉又逢秋晩暮雨生寒鳴蛩勸織深¶
閣時聞裁剪雲窓靜掩嘆重拂羅䄄頓踈花簟尚有練¶
囊露螢清夜照書巻　荆江留滯最久故人相望處離¶
思何限渭水西風長安亂葉空憶詩情宛轉凭髙眺逺¶
正玉液新芻蟹螯初薦醉倒山翁但愁斜照歛¶
　　前調　　　　　　　　　　　姜堯章¶
庾郎先自吟愁賦凄凄更聞私語露濕銅鋪苔侵石井¶
都是曽聴伊處哀音似訴正思婦無眠起尋機杼曲曲¶
<pb:KR4j0073_WYG_021-44a>¶
屏山夜凉獨自甚情緒　西窓又吹暗雨為誰頻斷續¶
相和砧杵候舘吟秋離宫弔月别有傷心無數&KR0206;詩謾¶
與笑籬落呼燈世間兒女冩入琴絲一聲聲更苦¶
　　　白髪　　　　　　　　　　史達祖¶
秋風早入潘郎髩班班遽驚如許暖雪侵梳晴絲拂領¶
栽滿愁城深處瑤簮謾妬便羞揷宫花自憐衰暮尚思¶
春情舊吟凄斷茂陵女　人間公道惟此嘆朱顔也任¶
容易墮去涅不重緇搔来便短方悔風流相誤郎潜㡬¶
<pb:KR4j0073_WYG_021-44b>¶
縷漸踈了銅駝俊逰儔侣縱有黟黟奈何詩思苦¶
　　　湖上即席分韻得羽字¶
鴛鴦拂破蘋花影低低趂凉飛去畫裏移舟詩邊就夢¶
葉葉碧雲分雨芳㳺自許過栁影閒波水花平渚見說¶
西風為人吹恨上瑶樹　䦨干斜照未滿杏牆應望斷¶
春翠偷聚淺約挼香深盟搗月誰是窓間青羽孤筝㡬¶
柱問因甚參差蹔成離阻夜色空庭待歸聴俊語¶
　　前調　　　　　　　　　　　張宗瑞¶
<pb:KR4j0073_WYG_021-45a>¶
西風揚子江頭路扁舟雨晴呼渡岸隔𤓰洲津横蒜石¶
搖盡波聲千古詩仙一去但對峙金焦斷磯青樹欲下¶
斜陽長淮渺渺正愁予　中流笑與客語把貂裘為浣¶
半生塵土品水烹茶㸔碑憶鶴恍似舊曽逰處聊憑陸¶
諝問八極神逰肯重来否如此江山更蒼煙白鷺¶
　　　壽史滄洲　　　　　　　　劉圻父¶
雅歌堂下新堤路栁外行人相語碧藕開花金桃結子¶
三見使君初度樓臺北渚似畫出西湖水雲深處綵鷁¶
<pb:KR4j0073_WYG_021-45b>¶
雙飛水亭開宴近重午　溪蒲堪薦緑醑幔亭何惜為¶
曽孫留住碧水吟哦滄洲夢想未放舟横野渡維申及¶
甫正夾輔中興擎天作柱願祝嵩髙嵗添長命縷¶
　　　和楚客賦蘆　　　　　　　方岳¶
孤蓬夜傍低叢宿蕭蕭雨聲悲切一岸霜痕半江烟色¶
愁到沙頭枯葉淡雲沒滅黯西風吹老滿汀新雪天豈¶
無情離騷㸃㸃送歸客　歸去来兮怎得儘鷺翹鷗倚¶
乍寒時節秋晚山川夕陽浦溆贏得别腸千結濤翻浪¶
<pb:KR4j0073_WYG_021-46a>¶
疊那得似西来一笻横絶搔首江南鴈銜千里月¶
　　　左緜道中　　　　　　　　陸務觀¶
角殘鐘晩闗山路行人乍依孤店塞月征塵鞭絲㡌影¶
常把流年虛占藏鴉栁暗歎輕負鶯花謾勞書劒事往¶
闗情悄然頻動壮逰念　孤懐誰與强遣市壚沽酒酒¶
薄怎當愁釅倚瑟妍詞調鉛妙筆那寫柔情芳艷征途¶
自厭况煙歛蕪痕雨稀萍㸃最是眠時枕寒門半掩¶
　　　壽賈　　　　　　　　　　奚倬然(齊東/野語)¶
<pb:KR4j0073_WYG_021-46b>¶
金颷吹淨人間暑連朝㺯凉新雨萬寳功成無人解得¶
秋入天機深處閒中自數㡬心酌乾坤手斟霜露護了¶
山河共㸔元影在銀免　而今神仙正好向清空覔箇¶
冲澹襟宇帝念羣生如何便肯從我乗風歸去夷猶洞¶
府把月杼雲機教他兒女水逸山明此情天付與¶
　　　慶湖北漕知鄂州李樓峯　　文山¶
南樓月轉銀河曙玉簫乂吹梅早鸚鵡沙晴蒲萄水暖¶
一縷燕香清裊瑤池春透想桃露霏霞菊波沁曉&KR0129;錦¶
<pb:KR4j0073_WYG_021-47a>¶
風流御仙花帶瑞虹繞　玉闗人正未老唤磯頭黄鶴¶
岸巾談笑劍拂淮青槊横楚黛雨洗一川烟草印黄似¶
斗看半硯薔薇滿鞍楊栁沙路歸来金貂蟬翼小¶
　　　初秋　　　　　　　　　　王月山¶
夜来踈雨鳴金井一夜舞風紅淺蓮渚生香蘭臯浮爽¶
凉思頓欺班扇秋光冉冉任老却蘆花西風不管清興¶
難磨㡬回有句到詩巻　長安故人别後料征鴻聲裏¶
畫䦨凭遍横竹吹商踈砧㸃月好夢又隨雲逺閒情似¶
<pb:KR4j0073_WYG_021-47b>¶
線共繋損柔腸不堪裁剪聴着鳴蛩一夜聲聲是怨¶
　　前調　　　　　　　　　　　唐珏¶
蛻痕初染仙莖露新聲又移凉影珮玉流空綃衣剪霧¶
㡬度槐昏栁暝幽窓睡醒奈欲斷還連不堪重聴怨結¶
齊姬故宫煙樹翠隂冷　當時舊情在否晚粧清鏡裡¶
猶記嬌鬢亂咽頻驚餘悲漸杳搖曵風枝未定秋期話¶
盡又抱葉凄凄暮寒山靜付與孤蛩苦吟清夜永¶
　　南浦(旅/况)　　　　　　　　　　魯逸仲¶
<pb:KR4j0073_WYG_021-48a>¶
風悲畫角聴單于三弄落譙門投宿駸駸征騎飛雪滿¶
孤村酒市漸闌燈火正敲窓亂葉舞紛紛送數聲驚鴈¶
下離烟水嘹唳度寒雲　好在半朧溪月到如今無處¶
不銷魂故國梅花歸夢愁損緑羅裙為問暗香閒艶也¶
相思萬㸃付啼痕&KR0312;翠屏應是兩眉餘恨倚黄昏¶
　¶
　¶
　¶
<pb:KR4j0073_WYG_021-48b>¶
　¶
　¶
　¶
　¶
　¶
　¶
　¶
　花草稡編巻二十一¶
