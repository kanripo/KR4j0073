# -*- mode: mandoku-view; -*-
#+TITLE: 花草稡編
#+DATE: 2015-08-25 00:49:46.037067
#+PROPERTY: ID KR4j0073
#+PROPERTY: BASEEDITION WYG    
#+PROPERTY: JUAN 卷二十二
<pb:KR4j0073_WYG_022-1a>¶
欽定四庫全書¶
　花草稡編巻二十二¶
　　　　　　　　　　　　明　陳耀文　輯¶
　長調¶
　　瑞鶴仙(上/元)　　　　　　　　　康伯可¶
瑞烟浮禁苑正絳闕春回新正方半冰輪桂華滿溢花¶
衢歌市芙容開遍龍樓兩觀見銀燭星毬有爛捲珠簾¶
盡日笙歌盛集寳釵金釧　堪羡綺羅叢裏蘭麝香中¶
<pb:KR4j0073_WYG_022-1b>¶
正宜遊翫風柔夜煖花影亂笑聲喧閙蛾兒滿路成團¶
打塊簇著冠兒鬬轉喜皇都舊日風光太平再見¶
　　二¶
薄寒羅䄂怯教小玉添香被翻宫襭蘭缸半明滅聽幾¶
聲歸鴈一簾㣲月情波恨葉索新詞猶自怨别夣回時¶
雪煖酥凝掠鬢寳鴛釵折　凄切紋窓描繡舊譜尋棊¶
便成虚設同心對結重來是甚時節悵姑蘇臺上征帆¶
何許隠隠遥山萬疊䄂紅綃獨立無言偷彈淚血¶
<pb:KR4j0073_WYG_022-2a>¶
　　　春游　　　　　　　　　　周美成¶
悄郊原帶郭行路永客去車塵漠漠斜陽映山落斂餘¶
紅猶戀孤城欄角凌波歩弱過短亭何用素約有流鶯¶
勸我重解繡鞍緩引春酌　不記歸時早暮上馬誰扶¶
醒眠朱閣驚飈動幕扶殘醉遶紅藥嘆西園已是花深¶
無地東風何事又惡任流光過却猶喜洞天自樂¶
　(玉照新志云美成以待制提舉南京鴻慶宫自杭徙/居睦州夣中作此一闋既覺猶能全記了不詳其所)¶
　(謂也未幾清溪賊方臘起方還杭州舊居而道路兵/戈已滿始入錢塘門但見杭人蒼黄奔避視落日半)¶
<pb:KR4j0073_WYG_022-2b>¶
　(在鼓角樓簷門即詞中所謂斜陽映山落斂餘霞猶/戀孤城欄角者應矣當是時承平日乆而狂宼嘯聚)¶
　(直聲言遂據二浙美成之舊居既不可往是日無處/得食飢甚忽于稠人中有呼待制何往者視之鄉人)¶
　(侍兒也邀入酒家美成驚遽間連飲數盃散去乃詞/中所謂凌波云云春酌之句驗矣飲罷覺㣲醉惶惑)¶
　(徑去城北江漲橋諸寺士女巳盈滿獨一小寺經閣/偶無人遂宿其上即詞中所謂上馬誰扶醒眠朱閣)¶
　(是應矣既而奔避絶江居揚州傳聞方賊已盡據二/浙渉江之淮泗因自計鴻慶宫有齋㕔可居乃携家)¶
　(往焉則詞中所謂念西園巳是花深無地東風又惡/之語應矣至鴻慶未幾以疾卒則任流光過了歸來)¶
　(洞天自樂又應于身後矣美成平生好作樂府將死/之際夢中得句而字字俱驗卒章又驗于身後豈偶)¶
　(然/哉)¶
<pb:KR4j0073_WYG_022-3a>¶
　　　送張丞罷官歸柯山　　　　侯彦周¶
楚山無際碧湛一溪晴綠四郊寒色霜華弄初日看玉¶
明遥草金鋪平磧天涯倦翼更何堪臨岐送客念飛蓬¶
斷梗無蹤把酒後期難覔　愁寂梅花憔悴茅舍蕭踈¶
倍添悽惻維舟岸側留君飲醉休惜想柯山春晩還家¶
應對菊老松堅舊宅嘆宦游索寞情懐甚時去得¶
　　　春情　　　　　　　　　　陸子逸¶
臉霞紅印枕睡覺来冠兒還是不整屏間麝煤冷但眉¶
<pb:KR4j0073_WYG_022-3b>¶
山壓翠淚珠彈粉堂深晝永燕交飛風簾露井恨無人¶
與説相思近日帶圍寛盡　重省殘燈朱幌淡月紗窓¶
那時風景陽臺路逺雲雨夣便無凖待歸来先指花梢¶
教看却把心期細問問因循過了青春怎生意穏¶
　　前調　　　　　　　　　　　趙徳莊¶
攬垂楊細折有别情遺愛與君都説文茵帶琱軛是行¶
春来處去年阡陌柔桑半葉轉光風輕颺秀麥正人家¶
共約耕相借牛社相留客　清絶溪山猶記脱㡌吟風¶
<pb:KR4j0073_WYG_022-4a>¶
倚樓招月東君何事將春至放春歇道從今江上一花¶
一栁皆想油幢瑞節縱離愁瘦减腰圍帶金正曄¶
　　　秋思　　　　　　　　　　呉子和¶
風傳秋信至顫葉葉庭梧飄零堦砌年華迅流水况榮¶
枯翻手存亡彈指誰編故紙論古往英雄鬭智在當時¶
喚做功名到此盡成閒氣　何謂生為行客死乃歸人¶
世同驛邸十歩九計空勞攘謾兒戲忍都將有限光隂¶
縈絆趁逐無窮天地我直須跳出樊籠做箇俏底¶
<pb:KR4j0073_WYG_022-4b>¶
　　前調　　　　　　　　　　　史達祖¶
杏烟嬌濕髩過杜若汀洲楚衣香潤囬頭翠樓近指鴛¶
鴦沙上暗藏春恨歸鞭隠隠便不念芳盟未穏自簫聲¶
吹落雲東再數故園花信　誰問聴歌窓罅倚月鉤欄¶
舊家輕俊芳心一寸相思後總灰盡柰春風多事吹花¶
揺栁也把幽情喚醒對南溪桃蕚翻紅又成痩損¶
　　　賦紅梅¶
館娃春睡起為發妝酒煖臉霞輕膩冰霜一生裏厭從¶
<pb:KR4j0073_WYG_022-5a>¶
來冷澹粉腮重洗胭脂暗試便無限芳穠氣味向黄昬¶
竹外寒深醉裏為誰偷倚　嬌媚春風模様霜月心腸¶
痩来肌體孤香細細吹夣到杏花底被髙樓横管一聲驚¶
斷却對南枝灑淚謾相思桃葉桃根舊家姊妹¶
　　　梅　　　　　　　　　　　辛幼安¶
鴈霜寒透幙正䕶月雲輕嫩冰猶薄溪奩照梳掠想含¶
香弄粉艶粧難學玉肌瘦弱更重重龍綃襯著倚東風¶
一笑嫣然轉盻萬花羞落　寂寞家山何在雪後園林¶
<pb:KR4j0073_WYG_022-5b>¶
水邊樓閣瑶池舊約隣翁更仗誰托粉蝶兒只尋桃覔¶
柳開遍南枝未覺但傷心冷落黄昬數聲畵角¶
　　　離筵代意　　　　　　　　洪叔璵¶
聴梅花吹動凉夜何其明星有爛相看淚如霰問而今¶
去也何時㑹面匆匆聚散恐便作秋鴻社燕最傷情夜¶
來枕上斷雲零雨何限　因念人生萬事回首悲凉都¶
成夣幻芳心繾綣空惆悵巫陽館况船頭一轉三千餘¶
里隠隠髙城不見恨無情春水連天片帆似箭¶
<pb:KR4j0073_WYG_022-6a>¶
　　龍吟曲(問梅/劉寺)　　　　　　　　史邦卿¶
夜寒幽夣飛来小梅影下東風曉蝶魂未冷吾身良是¶
悠然一笑竹杖敲苔布鞋踏凍嵗常先到傍蒼林却恨¶
儲風養月須我輩新詩弔　永以南枝為好怕從今逢¶
花漸老愁消秀句寒回斗酒春心多少之子迯空伊人¶
遯世又還驚覺但歸来對月髙情耿耿寄白雪杪¶
　　　雪¶
夣囬虚白初生便疑冷月通窓户不知夜乆都無人見¶
<pb:KR4j0073_WYG_022-6b>¶
玉妃起舞銀界囬天瓊田易地晃然非故想兒童徤意¶
生愁霽色情頻在窺簷處　一片樵林釣浦是天教王¶
維畵取未知授簡先將髙興收歸妙句江路梅愁㶚陵¶
人老又騎驢去過章臺不記春風乍見倚簾吹絮¶
　　一捻紅　　　　　　　　　　紫姑(夷堅/支志)¶
覩嬌紅細捻是西子當日留心千葉西都競栽接賞園¶
林臺榭何妨日渉輕羅慢褶費多少陽和調爕向曉来¶
露浥芳苞一㸃醉紅潮頰　雙靨姚黄國艶魏紫天香¶
<pb:KR4j0073_WYG_022-7a>¶
倚風羞怯雲鬟試揷引動狂蜂浪蝶况東君開宴賞心¶
樂事莫惜獻酬頻疊看相將紅藥翻階尚餘侍妾(沈延/年邀)¶
(致/者)¶
　　安公子　　　　　　　　　　陸務觀¶
風雨初經社子䂓聲裏春光謝最是無情零落盡薔薇¶
一架况我今年憔悴幽窻下人盡怪詩酒消聲價向藥¶
爐經巻忘却鶯牕柳榭　萬事收心也粉痕猶在香羅¶
帕恨月愁花争信道如今都罷空憶前身便面章臺馬¶
<pb:KR4j0073_WYG_022-7b>¶
因自來禁得心腸怕縱遇歌逢舞但説京都舊話¶
　　　旅情　　　　　　　　　　栁耆卿¶
逺岸收殘雨雨殘稍覺江天暮拾翠汀洲人寂静立雙¶
雙鷗鷺望幾㸃漁燈隠映蒹葭浦停畵橈兩兩舟人語¶
道去程今夜遥指前村烟樹　游宦成羈旅短檣吟倚¶
閒凝竚萬水千山迷逺近想鄉闗何處自别處風亭月¶
榭辜歡聚剛斷腸惹得離情苦聴杜鵑聲聲勸人不如¶
歸去¶
<pb:KR4j0073_WYG_022-8a>¶
　　花發狀元紅慢　　　　　　　劉伯夀(几/)¶
三春向暮萬卉成隂有嘉艷方折嬌姿嫩質冠羣品共¶
賞傾城傾國上苑晴晝暄千素萬紅猶竒特綺筵開㑹¶
詠歌才子壓倒元白　别有芳幽苞小歩帳華絲綺軒¶
油壁與紫鴛鴦素蛺蝶自清旦往往連夕巧鶯喧脆管¶
嬌燕語雕梁留客武陵人念夣役意濃堪遣情溺¶
　(右劉几在神宗時與范蜀公重定大樂洛陽花品曰/状元紅為一時之冠樂工花日新能為新聲汴妓郜)¶
　(懿以色著秘監致仕劉伯夀尤精音律熙寧中几携/花日新就郜懿懽詠仍撰此曲填詞以贈之人有謂)¶
<pb:KR4j0073_WYG_022-8b>¶
　(為髙達者郜懿第六即蔡奴之母也李定之父與郜/六遊生定而郜六死定不之知也及王荆公為宰相)¶
　(擢用李定言官交攻以為母死/不持服為此蔡奴亦以色著云)¶
　　霓裳中序第一　　　　　　　詹可大¶
一規古蟾魄瞥過宣和幾春色知那箇栁鬆花怯曾磋¶
玉團香塗雲抹月龍章鳯刻是如何兒女消得便孤了¶
翠鸞何限人更在天北　磨滅古今離别幸相從薊門¶
仙客蕭然林下秋葉對雲淡星踈眉青影白佳人已傾¶
國贏得癡銅舊畫興亡事道人知否見了也華髮¶
<pb:KR4j0073_WYG_022-9a>¶
　(至元間監醮長春宫偶見羽士丈室古鏡状/似秋葉背有金刻宣和御寳四字有感因賦)¶
　　　　　　　　　　　　　　　應法孫¶
愁雲翠萬叠露栁殘蟬空抱葉簾捲流蘇寳結乍庭戸¶
嫩凉䦨干㣲月玉纎勝雪委素紈塵鎻香箧思前事鶯¶
期燕約寂寞向誰説　悲切漏籖聲咽漸寒灺蘭缸未¶
滅良宵長是間别恨酒凝紅綃粉涴瑶玦鏡盟鸞影缺¶
吹怨笛西風數闋無言乆和衣成夣睡損縷金蝶¶
　　喜遷鶯　　　　　　　　　　蔡子正(墨客/揮犀)¶
<pb:KR4j0073_WYG_022-9b>¶
霜天秋曉正紫塞故壘黄雲衰草漢馬嘶風邊鴻呌月¶
隴上鐵衣寒早劒歌騎曲悲壯盡道君恩須報塞垣樂¶
盡櫜鞬錦領山西年少　談笑刀斗静烽火一把時報¶
平安耗聖主憂邊威懐遐逺强敵尚寛天討嵗華向晩¶
愁思誰念玉闗人老太平也且歡娯莫惜金尊頻倒¶
　(元豐間挺自西掖出鎮平陽府經數載意欲歸作此/詞詞播中都遂徹聖聴上因語吕丞相曰蔡挺欲歸)¶
　(遂以西/掖召還)¶
　　　丞相生日　　　　　　　　康伯可¶
<pb:KR4j0073_WYG_022-10a>¶
臘殘春早正簾幕䕶寒樓臺清曉寳運當千佳辰餘五¶
嵩岳誕生元老帝遣阜安宗社人仰雍容廊廟盡總道¶
是文章孔孟勲庸周召　師表方眷遇魚水君臣須信¶
從來少玉帶金魚朱顔緑鬢占斷世間榮耀篆刻鼎彛¶
將遍整頓乾坤都了願嵗嵗見柳梢青淺梅英紅小¶
　　　秋夜聞鴈¶
秋寒初勁看雲路鴈来碧天如鏡湘浦煙深衡陽沙逺¶
風外幾行斜陣囬首塞門何處故國闗河重省漢使老¶
<pb:KR4j0073_WYG_022-10b>¶
認上林欲下裴囬清影　江南煙水暝聲過小樓燭暗¶
金猊冷送目鳴琴裁詩挑錦此恨此情無盡夣想洞庭¶
飛下散入雲濤千頃過盡也柰杜陵人逺玉闗無信¶
　　　立春　　　　　　　　　呉浩然¶
譙樓殘月聴畵角曉寒梅花吹徹瑞日祥雲風和解凍¶
青帝乍臨東闕暖向土牛簫鼓天路珠簾髙揭最好是¶
戴綵幡春勝釵頭雙結　竒絶開宴處珠履玳簪爼豆¶
争羅列舞䄂翩翩歌喉縹𣺌壓倒柳腰鶯舌勸我應時¶
<pb:KR4j0073_WYG_022-11a>¶
納祐還把金爐香爇願嵗嵗把一巵春酒長陪佳節¶
　　　閠元宵　　　　　　　　　呉子和¶
銀蟾光彩喜稔嵗閏正元宵還再樂事難并佳時罕遇¶
依舊試燈何礙花市又移星漢蓮炬重芳人海盡勾引¶
徧嬉遊寳馬香車喧隘　情快天意教人月更圓償足¶
風流債媚栁煙濃夭桃紅小景物逈然堪愛巷陌笑聲¶
不斷襟䄂餘香仍在待歸也便相期明日踏青挑菜¶
　　　端午¶
<pb:KR4j0073_WYG_022-11b>¶
梅霖初歇正綘色海榴争開佳節角黍包金香蒲切玉¶
是處玳筵羅列鬬巧盡輸年少玉腕彩絲雙結艤彩舫¶
見龍舟兩兩波心齊發　竒絶難畵處激起浪花翻作¶
湖間雪畵鼓轟雷紅旗掣電奪罷錦標方徹望中水天¶
日暮猶自珠簾髙揭棹歸晚載荷香十里一鈎新月¶
　　　春宴　　　　　　　　　　趙文鼎¶
韶華駘蕩看花工盡力安排春仗薄霧霏烟軟風輕日¶
物態與人交暢鳥聲弄巧千調樓影垂空十丈亂花栁¶
<pb:KR4j0073_WYG_022-12a>¶
粲寳鈿纓絡綵絲帷帳　佳賞輝艶冶笑語盈盈花面¶
交相向歌運長繅酒凝深碧和氣盎然席上好春易苦¶
風雨人意難逢舒放但拍掌醉陶然一笑忘形天壤¶
　　　春感　　　　　　　　　　易彦祥¶
帝城春晝見杏臉桃腮胭脂㣲透一霎兒晴一霎兒雨¶
正是催花時候淡烟細栁如畵雅稱踏青携手怎知道¶
那人人獨倚䦨干消痩　别後音信斷應是淚珠滴遍¶
香羅袖記得年時膽瓶兒畔曾把牡丹同嗅故鄉水遥¶
<pb:KR4j0073_WYG_022-12b>¶
山逺怎得新歡如舊強消遣把閒愁推入花前盃酒¶
　　　秋懐　　　　　　　　　　髙賔王¶
凉雲歸去再約著晩來西樓風雨水静簾隂鷗閒菰影¶
秋到露汀煙浦試省喚囬幽恨盡是愁邊新句倦登眺¶
動悲凉還在殘蟬吟處　凄楚空見説香鎻霧扄心似¶
秋蓮苦寳瑟彈冰玉臺窺月淺黛可憐偷聚幾時翠溝¶
題葉無復綉簾吹絮鬢華晩念庾郎情在風流誰與¶
　　　黄鍾元宵曲　　　　　　　史達祖¶
<pb:KR4j0073_WYG_022-13a>¶
月波凝滴望玉壺天近了無塵隔翠眼圏花冰絲織練¶
黄道寳光相直自憐詩酒瘦難應接許多春色最無賴¶
是隨香趁燭曾伴狂客　蹤跡謾記憶老了杜郎忍聴¶
東風笛柳院燈踈梅㕔雪在誰與細傾春碧舊情拘未¶
定猶自學當年游歴怕萬一悞玉人夜寒窓簾隙¶
　　　送韓夷邪驃騎下淮　　　　金主亮(桯/史)¶
旌麾初舉正駃騠力徤嘶風江渚射虎將軍落雕都尉¶
繡帽錦袍翹楚怒磔㦸髯争奮捲地一聲鼙鼓笑談頃¶
<pb:KR4j0073_WYG_022-13b>¶
指長江齊楚六師飛渡　此去無自墮金印如斗獨在¶
功名取斷鎻機謀垂鞭方略人事本無今古試展臥龍¶
韜韞果見成功旦莫問江左想雲霓望切𤣥黄迎路¶
　　　别内(側室/)　　　　　　　　王正之(歸潛/志)¶
玉樓歡宴記遺簪綺席題詩羅扇月枕雙欹雲窓同夣¶
相伴小花深院舊歡頓成陳迹翻作一畨新怨素秋晚¶
聴陽闗三疊一樽相餞　留戀情繾綣紅淚洗粧雨濕¶
梨花面月底闗河馬頭星月西去一程程逺但願此情¶
<pb:KR4j0073_WYG_022-14a>¶
如舊天也不違人願再相見老生涯分付藥爐經巻¶
　　　龍女郝仙廟¶
汀洲蘋滿記翠籠采采相將隣媛蒼渚烟生金支光爛¶
人在霧綃鮫館小鬟頓成雲散羅襪凌波不見翠鸞逺¶
但清溪如鏡野花留靨　情睠驚變現身後神功絲滿¶
呉蠶繭漢女菱歌湘妃瑶瑟香動倚雲層殿彤車載花¶
一色醉盡碧桃清燕故山晩歎流年一笑人間飛電¶
　　　賀生第三子¶
<pb:KR4j0073_WYG_022-14b>¶
古今三絶惟鄭國三良漢家三傑三俊才名三儒文學¶
更有三君清節争似一門三秀三子三孫竒特人總道¶
賽蜀郡三蘇河東三薛　慶愜况正是三月風光盃好¶
傾三百子並三賢孫齊三少俱篤三餘事業文既三冬¶
足用名即三元髙揭親俱慶看寵加三命禮膺三接¶
　　　秋望　　　　　　　　　　趙彦端¶
登山臨水正桂嶺瘴開蘋洲風起𤣥鶴髙翔蒼鷹逺擊¶
白鷺欲飛還止江上澄波似練沙際行人如蟻目斷處¶
<pb:KR4j0073_WYG_022-15a>¶
見遥峰簇翠殘霞浮綺　千里闗塞逺鴈陣不來猶把¶
䦨干倚數叠悲笳一行征斾城郭幾畨成毁白塔前朝¶
寢陵青嶂故都營壘念往事但寒烟滿目愁蟬盈耳¶
　　前調　　　　　　　　　　　劉行簡¶
曉光催角聴宿鳥未驚鄰鷄先覺迤邐烟村馬嘶人起¶
殘月尚穿林薄淚痕帶霜㣲凝酒力衝寒猶弱嘆倦客¶
稍不禁重染風塵京洛　追念人别後心事萬重難覔¶
孤鴻託翠幌嬌深曲屏香煖争念嵗寒飄泊怨月恨花¶
<pb:KR4j0073_WYG_022-15b>¶
煩惱不是不曾經著這情味望一成消减新来還惡¶
　　探春慢　　　　　　　　　　姜堯章¶
衰草愁烟亂鴉送目飛沙囬旋平野拂雪金鞭欺寒茸¶
㡌還記章臺走馬誰念飄零乆謾贏得幽懐難寫故人¶
清眄相逢小窻閑共情話　長恨離多㑹少重訪問竹¶
西珠淚盈把鴈磧沙平漁汀人歎老去不堪遊冶無柰¶
苕溪月又喚我扁舟東下甚日歸來梅花亂零春夜¶
　　惜餘歡　　　　　　　　　　山谷¶
<pb:KR4j0073_WYG_022-16a>¶
四時美景正年少賞心頻啟東閣芳酒載盈車喜朋侣¶
簪合盃觴交飛勸酬獻正酣飲醉主公陳榻坐来争柰¶
玉山未頺興尋巫峽　歌䦨旋燒綘蠟况漏轉銅壺煙¶
斷香鴨猶整醉中花借纎手重挿相將扶上金鞍騕褭¶
碾春焙願少延懽洽未須歸去重尋艶歌更留時霎¶
　　春雲怨(上已/)　　　　　　　　馮偉夀¶
春風惡劣把數枝香錦和鶯吹折雨重栁腰嬌困燕子¶
欲扶扶不得軟日烘烟乾風收霧芍藥荼䕷㺯顔色簾¶
<pb:KR4j0073_WYG_022-16b>¶
幙輕隂圗書清潤日永篆香絶　盈盈笑靨宫黄額試¶
紅鸞小扇丁香雙結團鳯眉心倩郎貼教洗金罍共看¶
西堂醉花前月曲水成空麗人何處往事暮雲萬葉¶
　　安平樂慢(都門池/苑應制)　　　　　　万俟雅言¶
瑞日初遲緒風乍暖千花百草争香瑶池路穏閬苑春¶
深雲樹水殿相望栁曲沙平看塵隨青盖絮惹紅粧賣¶
酒緑隂傍無人不醉春光　有十里笙歌萬家羅綺身¶
世疑在仙鄉行樂知無禁五侯半隠少年場舞妙歌妍¶
<pb:KR4j0073_WYG_022-17a>¶
空妬得鶯嬌燕忙念芳菲都來幾日不堪風雨踈狂¶
　　雨霖鈴　　　　　　　　　　王介甫¶
孜孜矻矻向無明裏强作窠窟浮名浮利何濟堪留戀¶
處輪廻倉卒幸有明空妙覺可彈指超出縁底事抛了¶
全潮認一浮漚作瀛渤　本源自性天真佛秪些些妄¶
想中埋没貪他眼花陽艶誰信道本來無物一旦茫然¶
終被閆羅老子相屈便縱有千種機籌怎免伊唐突¶
　　　秋别　　　　　　　　　　柳耆卿¶
<pb:KR4j0073_WYG_022-17b>¶
寒蟬凄切對長亭晩驟雨初歇都門暢飲無緒方留戀¶
處蘭舟催發執手相看淚眼竟無語凝咽念去去千里¶
煙波暮靄沉沉楚天闊　多情自古傷離别更那堪冷¶
落清秋節今宵酒醒何處楊栁岸曉風殘月此去經年¶
應是良辰好景虚設便縱有千種風情更與何人説¶
　　綺羅香(春/雨)　　　　　　　　　史邦卿¶
做冷欺花將烟困栁千里偷催春暮盡日冥迷愁裏欲¶
飛還住驚粉重蝶宿西園喜泥潤燕歸南浦最妨它佳¶
<pb:KR4j0073_WYG_022-18a>¶
約風流鈿車不到杜陵路　沈沈江上望極還被春潮¶
急難尋官渡隠約遥峯和淚謝娘眉嫵臨斷岸新緑生¶
時是落紅帶愁流處記當日門掩梨花剪燈深夜語¶
　　　漁浦有感　　　　　　　　張槃¶
浦月窺檐松泉漱枕屏裏呉山何處暗粉踈紅依舊為¶
誰勻注都負了燕約鶯期更閒却栁烟花雨縱十分春¶
到郵亭賦懐應是斷腸句　青青原上薺麥還被東風¶
無賴翻成離緒望極天西惟有隴雲江樹斜照帶一縷¶
<pb:KR4j0073_WYG_022-18b>¶
新愁盡分付暮潮歸去歩閒堦時卜心期落花空細數¶
　　古陽闗　　　　　　　　　　詞話¶
渭城朝雨一霎裛輕塵更洒遍客舍青青弄柔凝千縷¶
栁色新更洒徧客舍青青千縷栁色新　休煩惱勸君¶
更盡一杯酒人生㑹少自古富貴功名有定分莫遣容¶
儀瘦損休煩惱勸君更盡一杯酒只恐怕西出陽闗舊¶
遊如夣眼前無故人秪恐怕西出陽闗眼前無故人¶
　　竹馬子(新/秋)　　　　　　　　　栁耆卿¶
<pb:KR4j0073_WYG_022-19a>¶
登孤壘荒凉危亭曠望静臨煙渚對雌霓掛雨雄風拂¶
檻㣲收煩暑漸覺一葉驚秋殘蟬噪晩素商時序覽景¶
想前歡指神京非霧非烟深處　向此成追感新愁易¶
積故人難聚憑髙盡日凝竚贏得銷魂無語極目霽靄¶
霏㣲暝鴉零亂蕭索江城暮南樓畵角又逐殘陽去¶
　　　　　　　　　　　　　　　葉少藴¶
與君記平山堂前細栁幾囬同挽又征帆夜落危檻依¶
舊遥臨雲巘自笑來往匆匆朱顔漸改故人俱逺横笛¶
<pb:KR4j0073_WYG_022-19b>¶
想遺聲但寒松千丈傾崖蒼蘚　世事終何已田隂縱¶
在嵗隂仍晩嵇康老來尤嬾只要蓴羮菰飯却欲便買¶
茅廬短蓬輕檝尊酒猶能辦君能過我水雲聊為伴¶
　　兠上鞋兒(寄張/生)　　　　　　　鄭雲娘(雲娘/傳)¶
朦朧月影黯淡花隂獨立等多時只怕寃家乖約又恐¶
他側畔人知千囬作念萬般思想心下暗猜疑驀地得¶
来厮見風露下語顫聲低　輕移蓮歩暗卸羅衣携手¶
過廊西正是更䦨人静向粉郎恣意矜持片時雲雨幾¶
<pb:KR4j0073_WYG_022-20a>¶
多歡愛依舊兩分離報道情郎且住待奴兠上鞋兒(一/作)¶
(連氏倩女/寄陳彦臣)¶
　　眉嫵(亦名百/宜嬌)　　　　　　　　姜白石¶
看垂楊連苑杜若吹沙愁損未歸眼信馬青樓去重簾¶
下娉婷人妙飛燕翠樽共欵聴艶歌郎意先感便携手¶
月地雲堦裏愛良夜㣲煖　無限風流踈散有暗藏弓¶
履偷寄香翰明月聞津鼓湘江上催人還解春䌫亂紅¶
萬㸃悵斷魂烟水遥逺又争似相携乘一舸鎮長見¶
<pb:KR4j0073_WYG_022-20b>¶
　　百宜嬌　　　　　　　　　　吕聖求¶
隙月垂照亂蛩催織秋晚嫩凉房户燕拂簾旌䑕窺窓¶
網寂寂飛螢來去金鋪鎮掩漫記得花時南浦約重陽¶
茰糝菊英小樓遥夜歌舞　銀燭暗佳期細數簾幙漸¶
西風半窓秋雨葉底翻紅水面皺碧燈火裁縫砧杵登¶
髙望極正霧瑣官槐歸路定須相将寳馬鈿車訪吹簫¶
侣¶
　　憶瑶姬(支志作/别素質)　　　　　　　曹元寵(詞/話)¶
<pb:KR4j0073_WYG_022-21a>¶
雨細雲輕花嬌玉軟於中好箇情性争奈無縁相見有¶
分孤零香箋細寫頻相問我一句句兒都聽到如今不¶
得同歡伏惟與他耐静　此事憑誰執証有樓前明月¶
窓外花影&KR0184;了一生煩惱為伊成病秪恐更把風流逞¶
便因循悞人無定恁時節若要眼兒厮覷除非㑹聖(夷/堅)¶
(支志作王齊/叟彦齡詞)¶
　　瀟湘静　　　　　　　　　　雅詞拾遺¶
畫簾㣲捲香風逗正明月乍圓時候金盤露冷玉爐篆¶
<pb:KR4j0073_WYG_022-21b>¶
消漸紅鱗生酒嬌唱倚繁絃瓊枝碎輕廻雲袖風臺熖¶
短銅壺漏永人欲醉夜如晝　因念流年&KR0826;景被浮名¶
暗辜歡偶人生大抵離多㑹少更相将白首何似猛尋¶
芳都莫問積金過斗歌䦨宴闋雲窓鳯枕釵横麝透¶
　　湘江静　　　　　　　　　　史邦卿¶
暮草堆青雲浸浦記匆匆倦篙曾駐漁榔四起沙鷗未¶
落怕愁沾詩句碧袖一聲歌石城怨西風隨去滄波蕩¶
晩菰蒲弄秋還重到斷魂處　酒易醒思正苦想空山¶
<pb:KR4j0073_WYG_022-22a>¶
桂香懸樹三年夢冷孤吟意短屢煙鐘津鼓屐齒厭登¶
臨移燈後㡬番凉雨潘郎漸老風流頓減閒居未賦¶
　　還京樂　　　　　　　　　　周美成¶
禁烟近觸處浮香秀色相料理正泥花時候奈何客裏¶
光隂虚費望箭波無際迎風漾日黄雲委任去逺中有¶
萬㸃相思清淚　到長淮底過當時樓下慇懃為説春¶
來羇旅况味堪嗟誤約乖期向天涯自看桃李想而今¶
應恨墨盈牋愁粧照水怎得青鸞翼飛歸教見憔悴¶
<pb:KR4j0073_WYG_022-22b>¶
　　雙聲子(遊/吳)　　　　　　　　　栁耆卿¶
晚天蕭索斷蓬蹤跡乘興蘭棹東遊三吳風景姑蘇臺¶
榭牢落暮靄初收夫差舊國香徑没徒有荒丘繁華處¶
悄無覩惟聞麋鹿呦呦　想當年空運籌决勝圖王取¶
覇無休江山如畫雲濤煙浪翻輸范蠡扁舟驗前經舊¶
史嗟謾載當日風流斜陽暮草茫茫盡成萬古遺愁¶
　　烘春桃李(獻蔡/京)　　　　　　　江朝宗(漢/)¶
昇平無際慶八載相業君臣魚水鎮撫風稜調爕精神¶
<pb:KR4j0073_WYG_022-23a>¶
合是聖朝房魏鳯山政好還被畫轂朱輪催起按錦轡¶
暎玉帶金魚都人争指　丹陛常注意追念裕陵元佐¶
今無㡬繡衮香濃鼎槐風細榮耀滿門朱紫四方具瞻¶
師表盡道一䕫足矣運化筆又管領年年烘春桃李¶
　　西湖月　　　　　　　　　　黄子行¶
湖光冷浸玻瓈蕩一餉薰風小舟如葉藕花十丈雲梳¶
霧洗翠嬌紅怯壺觴圍坐處正酒醁吹波紅映頰尚記¶
得玉臂生凉不放汗香輕浹　殢人小摘墻榴為碎搯¶
<pb:KR4j0073_WYG_022-23b>¶
猩紅細認裙褶舊遊如夢新愁似織淚珠盈睫秋娘風¶
味在怎得對銀缸生笑靨消痩沈約詩腰彷彿堪捻¶
　　春從天上來(感/舊)　　　　　　　吳彦髙¶
海角飄零嘆漢苑秦宫墜露飛螢夢裏天上金屋銀屏¶
歌吹競舉青冥問當時遺譜有絶藝鼓瑟湘靈促哀彈¶
似林鶯嚦嚦山溜泠泠　梨園太平樂府醉㡬度春風¶
鬢變星星舞徹中原塵飛滄海風雲萬里龍庭寫鳴笳¶
幽怨人憔悴不似丹青酒㣲醒一軒凉月燈火青熒¶
<pb:KR4j0073_WYG_022-24a>¶
　(玉林詞選云彦髙名激米元章婿也於㑹寧府遇老/姬善鼔瑟自言梨園舊籍因有感而賦此後三山鄭)¶
　(中卿嘗從張貴謨使/亦聞敵人有歌之者)¶
　(中州樂府云好問曽見王防禦公王説彦髙/此詞句句用琵琶故實引據甚明今忘之矣)¶
　　　武昌秋夜　　　　　　　　周伯陽¶
浩蕩青㝠正涼露如洗萬里虚明鼓角悲健秋入重城¶
彷彿石上三生指蓬萊雲路渺何許月冷風清倚南樓¶
一聲長笛㡬㸃殘星　西風舊年有約聽候蛩語夜客¶
裏心驚紅樹山深翠苔門掩想見露草踈螢便乘風歸¶
<pb:KR4j0073_WYG_022-24b>¶
去闌干外河漢西傾笑淹留劃然孤嘯雲白天青¶
　　西江月慢　　　　　　　　　吕聖求¶
春風淡淡清晝永落英千尺桃杏散平郊晴蜂來徃妙¶
香飄擲傍畫橋煑酒青帘緑楊風外數聲長笛記去年¶
紫陌朱門花下舊相識　向寳几裁書憑燕翼望翠閣¶
煙林似織聞道春衣猶未整過禁烟寒食但記取角枕¶
情題東窓休悞這些端的更莫待青子緑隂春事寂¶
　　歸朝歡(春/閨)　　　　　　　　　張子野¶
<pb:KR4j0073_WYG_022-25a>¶
聲轉轆轤聞露井曉引銀瓶牽素綆西園人語夜來風¶
叢英飄墮紅成逕寳猊煙未冷蓮臺香蠟殘痕凝等身¶
金誰能得意買此好光景　粉落輕粧紅玉瑩月枕横¶
釵雲墜領有情無物不雙栖文禽只合常交頸晝夜歡¶
豈定争如翻作春宵永日曈曨嬌柔懶起簾壓捲花影¶
　　　　　　　　　　　　　　　栁耆卿¶
别岸扁舟三兩隻葭葦蕭蕭風淅淅沙汀宿鴈破煙飛¶
溪橋殘月和霜白漸漸分&KR0892;色路遥川逺多行役徃來¶
<pb:KR4j0073_WYG_022-25b>¶
人隻輪雙槳盡是利名客　一望鄉闗煙水隔轉覺歸¶
心生羽翼愁雲恨雨兩縈牽新春殘臘相催逼嵗華都¶
瞬息浪萍風梗誠何益問歸期玉樓深處有箇人相¶
憶¶
　　對雪追和東坡　　　　　　　相山¶
透隙敲窓風摵摵坐見廣庭霜縞白長安道上正騎驢¶
蔡州城裏誰堅壁表表風塵物瑶林瓊樹三豪客對揮¶
毫連珠唱玉競把詩牋擲　草草盃盤還促席痛飲狂¶
<pb:KR4j0073_WYG_022-26a>¶
歌話胸臆前村昨夜放梅花東鄰休把誇容色清歡那¶
易得明朝烏㘘陞南極帶隨車黄壚咫尺莫作山河¶
隔¶
　　夀蕭禹平知縣　　　　　　　嚴次山¶
雲表金莖珠璀璨當日投懐驚玉燕文章議論壓西廱¶
風流姓字翔東觀紫皇嗟見晚祥麟五色留金殿大江¶
西銅章墨綬暫爾煩君綰　十二金釵扶玉盞錦瑟摐¶
摐隨急管獸爐烟動彩雲髙秋聲拍碎紅牙板趣君歸¶
<pb:KR4j0073_WYG_022-26b>¶
翰苑萊衣煥爛潘輿穏任方瞳從今看到弱水波清淺¶
　　　春遊　　　　　　　　　　馬荘父¶
聽得提壺沽美酒人道杏花深處有杏花狼藉鳥啼風¶
十分春色今無九麝煤銷永晝青烟飛上庭前栁畫堂¶
深不寒不煖正是好時候　團團寳月憑纎手暫借歌¶
喉招舞袖真珠滴破小槽紅香肌縮盡纎羅痩投分須¶
白首黄金散與親和舊且銜盃壮心未落風月長相守¶
　　西河(金陵/懐古)　　　　　　　　　周美成¶
<pb:KR4j0073_WYG_022-27a>¶
佳麗地南朝盛事誰記山圍故國遶清江髻鬟對起怒¶
濤寂寞打孤城風檣遥度天際　斷崖樹猶倒倚莫愁艇¶
子曽繫空遺舊跡鬰蒼蒼霧沉半壘夜深月過女墻來¶
賞心東畔淮水　酒旗戯鼓甚處市想依稀王謝鄰里¶
燕子不知何世入尋常巷陌人家相對如説興亡斜陽¶
裏¶
　　　　　　　　　　　　　　　王子文¶
天下事問天怎忍如此陵圖誰把獻君王結愁未巳少¶
<pb:KR4j0073_WYG_022-27b>¶
豪氣槩總成塵空餘白骨黄葦　千古恨吾老矣東遊¶
曾弔淮水綉春臺上一廻登一廻揾淚醉歸撫劍倚西¶
風江濤猶壯人意　只今䄂手野色裏望長淮猶二千¶
里縱有英心誰寄近新來又報烽烟起絶域張騫歸來¶
未¶
　　　和王潛齋韻　　　　　　　曹西士¶
今日事何人弄得如此漫漫白骨蔽川原恨何日已闗¶
河萬里寂無煙月明空照蘆葦　謾哀痛無及矣無情¶
<pb:KR4j0073_WYG_022-28a>¶
莫問江水西風落日慘新亭㡬人墮淚戰和何者是良¶
籌扶危但看天意　只今寂寞藪澤裏豈無人髙卧閭¶
里試問安危誰寄定相将有詔催公起須信前書言猶¶
未¶
　　送入我門來　　　　　　　　胡浩然¶
荼壘安扉靈馗掛户神儺烈竹轟雷動念流光四序式¶
週回須知今嵗今宵盡似頓覺明年明日催向今夕是¶
處迎春送臘羅綺筵開　今古遍同此夜賢愚共添一¶
<pb:KR4j0073_WYG_022-28b>¶
嵗貴賤仍偕互祝遐齡山海固難摧石崇富貴籛鏗夀¶
更潘岳儀容子建才仗東風盡力一齊吹送入此門來¶
　　瀟湘逢古人慢(初/夏)　　　　　　王和甫¶
薰風㣲動方榴花弄色萱草成窩翠幃敞輕羅試氷簟¶
初展㡬尺湘波踈簷廣厦稱瀟湘一枕南柯引多少夢¶
魂歸緒洞庭雨棹煙蓑　驚回處閑晝永更時時燕雛¶
鶯友相過正緑影婆娑况庭有幽花池有新荷青梅煑¶
酒幸隨分贏取髙歌功名事到頭終在嵗華忍負清和¶
<pb:KR4j0073_WYG_022-29a>¶
　　看花回(張守/生日)　　　　　　　　趙徳荘¶
注目正江湖浩蕩煙雲離屬美人衣蘭佩玉澹秋水凝¶
神陽春翻曲烹鮮坐嘯清浄五千言自足横劒氣南斗¶
光中浩然一醉引雙鹿　回鴈未歸書未續夢草處舊¶
芳重緑誰憶瀟湘嵗晚為喚起長風吹飛黄鵠功名異¶
時圯上家傳謝寵辱待封留拜公堂下願授我長生籙¶
　　二¶
端有恨留春無計花飛何速檻外青青翠竹鎮髙節凌¶
<pb:KR4j0073_WYG_022-29b>¶
雲清隂常足春寒風袂帶雨穿窓如利鏃催處處燕巧¶
鶯慵㡬聲鈎輈呌雲朩　看波面垂楊蘸緑最好是風¶
梳煙沐隂重熏簾未捲正泛乳新芽香飄清馥新詩惠¶
我開巻醒然欣再讀嘆辭章過人華麗擲地勝如金玉¶
　　陽春　　　　　　　　　　　楊无咎¶
蕙風輕鶯語巧應喜乍離幽谷飛過北窗前迎清曉麗¶
日明透翠幃縠篆臺芬馥初睡起横斜簪玉因甚自覺¶
腰肢痩朝來又寛帬幅　對清鏡無心欣梳裹誰問着¶
<pb:KR4j0073_WYG_022-30a>¶
餘酲帶宿尋思前懽徃事似驚回好夢難續花亭徧倚¶
檻曲厭滿眼争春凡朩儘顦悴過了清明候愁紅慘緑¶
　　　　　　　　　　　　　　　史邦卿¶
杏花烟梨花月誰與暈開春色坊巷曉愔愔東風斷舊火¶
銷處近寒食少年踪跡愁暗隔水南山北還是寳絡雕¶
鞍被鶯聲喚來香陌　記飛盖西園寒猶凝驚醉耳誰¶
家夜笛燈前重簾不掛殢華裙粉淚曾拭如今故里信¶
息頼海燕年時相識奈芳草正鎖江南夢春衫怨碧¶
<pb:KR4j0073_WYG_022-30b>¶
　　向湖邊(江緯讀/書堂)　　　　　　　江緯¶
退處鄉闗幽棲林藪舎宇苐須茅盖翠巘清泉啟軒窓¶
遥對遇等門隣里過從親朋臨顧草草便成幽㑹䇿杖¶
擕壺向湖邊栁外　旋買溪魚便斫銀絲鱠誰復欲痛¶
飲如長鯨吞海共惜醺酣恐歡娛難再矧清風明月非¶
錢買休追念金馬玉堂心膽碎且鬬尊前有阿誰身在¶
　　　　　　　　　　　　　　　張拭¶
萬里煙堤百花風榭遊女翩翩羽盖綵掛鞦韆向花梢¶
<pb:KR4j0073_WYG_022-31a>¶
嬌對矧門外森立喬松日花争麗猶若當年文㑹廊廟¶
䕫龍暫卜鄰郊外　共講真率玉糝金虀膾同蕭散寄¶
傲樽罍傾北海佳處難忘約追歡須再况風月不用一¶
錢買但回首七虎堂中心欲碎千里相思幸前盟猶在¶
　　月中桂(送杜㣲/赴闕)　　　　　　　趙徳荘¶
露醑無情送長歌未終已醉離别何如暮雨釀一襟凉¶
潤來留佳客好山侵坐碧勝昨夜疎星淡月君欲翩然¶
去人間底許員嶠問帆席　詩情病非疇昔頼親朋對¶
<pb:KR4j0073_WYG_022-31b>¶
影且慰良夕風流雨散定㡬回腸斷能禁頭白為君煩¶
素手薦碧藕輕絲細雪去去江南路猶應水雲秋共色¶
　　更漏子　　　　　　　　　　杜夀域¶
庭逺途程算萬山千水路入神京暖日春郊緑栁紅杏¶
香逕舞燕流鶯客館悄悄閒庭堪惹舊恨深有多少馳¶
驅驀嶺渉水枉費身心　思想厚利髙名謾惹得憂煩¶
枉度浮生幸有青松白雲深洞清閒且樂昇平長是宦¶
遊羇思别離淚滿襟望江鄉縱跡舊遊題書尚自分明¶
<pb:KR4j0073_WYG_022-32a>¶
　　賞南枝　　　　　　　　　曽子固¶
暮冬天地閉正柔朩凍折瑞雪飄飛對景見南嶺梅露¶
㡬㸃清雅容姿丹染蕚玉綴枝又豈是一陽有私大抵¶
化工獨許使占却先時　霜威莫苦凌持此花根性想¶
羣卉争知貴用在和羮三春裏不管緑是紅非攀賞處¶
宜酒巵醉撚嗅幽香更竒倚欄仗何人去囑羌管休吹¶
　　長相思　　　　　　　　　少游¶
鐵甕城髙蒜山渡濶干雲十二層樓開罇待月掩箔披¶
<pb:KR4j0073_WYG_022-32b>¶
風依然燈火揚州綺陌南頭記歌名宛轉鄉號温柔曲¶
檻俯清流想花隂誰繫蘭舟　念凄絶秦絃感深荆賦¶
相望㡬許凝愁勤勤裁尺素奈雙魚難渡𤓰洲曉鑑堪¶
羞潘鬢㸃吳霜漸稠幸于飛鴛鴦未老不應同是悲秋¶
　　　京妓　　　　　　　　　栁耆卿¶
畫鼓喧街蘭燈滿市皎月初照嚴城清都絳闕夜景風¶
傳銀箭露暖金莖巷陌縱横過平康欵轡緩聽歌聲鳯¶
燭熒熒那人家未掩香屏　向羅綺叢中認得依稀舊¶
<pb:KR4j0073_WYG_022-33a>¶
日雅態輕盈嬌波艷冶巧笑依然有意相迎墻頭馬上¶
謾遲留難寫深誠又豈知名宦拘檢年來減盡風情¶
　　迎新春¶
嶰管變青律帝里陽和新布晴景回輕煦慶嘉節當三¶
五列華燈千門萬户遍九陌羅綺香風㣲度十里燃絳¶
樹鼇山聳喧喧簫鼓　漸天如水素月當午香徑裏絶¶
纓擲果無數更䦨燭影花隂下少年人徃徃竒遇太平¶
時朝野多懽民康阜堪隨分良聚對此争忍獨醒歸去¶
<pb:KR4j0073_WYG_022-33b>¶
　　望南雲慢(朩芙/蓉)　　　　　　　沈公述¶
朩葉輕飛乍雨歇亭臯簾巻秋光欄隈砌角綻拒霜㡬¶
處䔒深淺紅芳應恨開時晚伴翠菊風前並香曉來寒¶
露嫩臉低凝似帶啼粧　堪傷記得佳人當時怨别盈¶
腮淚粉行行而今最苦奈千里身心兩處凄凉感物成¶
消黯念舊懽空勞寸腸月斜殘漏夢斷孤幃一枕思量¶
　　綺寮怨　　　　　　　　　　周美成¶
上馬人扶殘醉曉風吹未醒映水曲翠瓦朱簷垂楊裏¶
<pb:KR4j0073_WYG_022-34a>¶
乍見津亭當時曾題敗壁蛛絲罩淡墨苔暈青念去來¶
嵗月如流徘徊久嘆息愁思盈　去去倦尋路程江陵¶
舊事何曽再問楊瓊舊曲凄清歛愁黛與誰聽尊前故¶
人如在想念我最闗情何須渭城歌聲未盡處先淚零¶
　　　　　　　　　　　　　　　趙功可¶
忽忽東風又老冷風吹晚隂疎簾下茶鼎孤煙斷橋外¶
梅豆千林江南庾郎憔悴睡未醒病酒愁怎禁倚䦨干¶
一扇凉風看平地落花如雪深　千曲囊中古琴平泉¶
<pb:KR4j0073_WYG_022-34b>¶
金谷不堪舊事重尋當日登臨都化作夢銷沉元龍丘¶
墳無恙誰喚起共論心哀歌怨吟問何似啼鳥枝上音¶
　　花心動　　　　　　　　　　史梅溪¶
風約簾波錦機寒難遮海棠烟雨夜酒未蘇春枕猶欹¶
曾是悞成歌舞半褰薇帳雲頭散奈愁味不隨香去儘¶
沈静文園更渴有人知否　懶記温柔舊處偏只怕臨¶
風見它桃樹綉户鎖塵錦瑟空絃無復畫眉心緒待拈¶
銀管書春恨被雙燕替人言語意不盡垂楊㡬千萬縷¶
<pb:KR4j0073_WYG_022-35a>¶
　　　臨安新亭　　　　　　　　劉叔安¶
鳩雨催晴遍園林一番緑嬌紅媚栁外金衣花底香鬚¶
消得艷陽天氣障泥歩錦尋芳路稱來徃縱横珠翠笑¶
擕手旗亭問酒更酧春思　還記東山樂事向歌雪香¶
中伴春沈醉粉袖殢人彩筆題詩陶寫老來風味夜深¶
銀燭明如晝待歸去看承花睡夢雲散屏山半熏沈水¶
　　　春景　　　　　　　　　　阮逸女¶
仙苑春濃小桃開枝枝已堪攀折乍雨乍晴輕暖輕寒¶
<pb:KR4j0073_WYG_022-35b>¶
漸近賞花時節栁揺臺榭東風軟簾櫳静幽禽調舌斷¶
魂逺閒尋翠徑頓成愁結　此恨無人共説還立盡黄¶
昏寸心空切强整綉衾獨掩朱扉簟枕為誰鋪設夜長¶
宫漏傳聲逺紗窓映銀缸明滅夢回處梅梢半籠淡月¶
　　　憶諸葛章　　　　　　　　蟾英¶
忽覩菱花這一程減却風流顔色隣姬戯問愧我為羞¶
無語低頭寥寂珠泪紛紜和粉垂襟袂舊痕乾又濕感¶
起愁懐堆堆積積杜宇催春急　煙籠花栁粉蝶難尋¶
<pb:KR4j0073_WYG_022-36a>¶
覔紫燕喃喃黄鶯恰恰對景脂消香浥篆煙将盡愁未¶
休息若得御溝玻璃碧教紅葉徃來傳箇消息¶
　　永遇樂　　　　　　　　　　栁耆卿¶
薰風解愠晝景晴和新霽時候火徳流光蘿圖薦祉累¶
慶金枝秀璇樞繞電華渚流虹是日挺生元后緒唐虞¶
垂拱千載應期萬靈敷祐　殊方異域争貢琛賮架巘¶
航波奔湊三殿稱觴九儀就列韶濩鏘金奏藩侯瞻望¶
彤庭親擕僚吏賡歌元首祝堯齡北極齊尊南山共久¶
<pb:KR4j0073_WYG_022-36b>¶
　　　　　　　　　　　　　　　東坡¶
明月如霜好風如水清景無限曲港跳魚圓荷㵼露寂¶
寞無人見紞如五鼓錚然一葉黯黯夢雲驚斷夜茫茫¶
重尋無覔處覺來小園行遍　天涯倦客山中歸路望¶
斷故園心眼燕子樓空佳人何在空鎖樓中燕古今如¶
夢何曾夢覺但有舊歡新怨異時對南樓夜景為余浩¶
歎(夜登燕子樓夢盼盼作晁無咎曰燕/子樓空三句説盡張建封燕子樓事)¶
　　　春情　　　　　　　　　　解方叔¶
<pb:KR4j0073_WYG_022-37a>¶
風煖鶯嬌露濃花重天氣和煦院落煙收垂楊舞困無¶
奈堆金縷誰家巧縱青樓絃管惹起暮雲情緒憶當時¶
紋衾粲枕未嘗暫孤鴛侣　芳菲易老故人難聚到此¶
翻成輕誤閬苑仙遥蠻牋縱寫何計傳深訴青山緑水¶
古今長在惟有舊歡何處空贏得斜陽暮草淡烟細雨¶
　　　京口北固亭懐古　　　　　稼軒¶
千古江山英雄無覔孫仲謀處舞榭歌臺風流總被雨¶
打風吹去斜陽草樹尋常巷陌人道寄奴曽住想當年¶
<pb:KR4j0073_WYG_022-37b>¶
金戈鐵馬氣吞萬里如虎　元嘉草草封狼居胥贏得¶
倉皇北顧四十三年望中猶記烽火揚州路可堪回首¶
佛狸祠下一片神鴉社鼓憑誰問廉頗老矣尚能飯否¶
　　　春莫有懐　　　　　　　　劉叔擬¶
青幄蔽林白氊鋪徑紅雨迷楚晝閣闗愁風簾捲恨盡¶
日縈情緒陽臺雲去文園人病寂寞翠尊彫俎惜韶容¶
匆匆易失芳叢對眼如霧　巾欹潤裛衣寛涼滲又覺¶
漸回驕暑解籜吹香遺丸薦脆小芰浮鴛浦畫欄如舊¶
<pb:KR4j0073_WYG_022-38a>¶
依稀猶記佇立一鈎蓮歩黯銷魂那堪又聽杜鵑更苦¶
　　　次韻弔青樓　　　　　　　髙賔王¶
淺暈脩蛾脆痕紅粉猶記窺户香斷奩空塵生砌冷誰¶
喚青鸞舞春風花信秋宵月約歴歴此心曾許銜芳恨¶
千年怨結玉骨未應成土　朩蘭艇子莫愁何在謾繫¶
寒江烟樹事逐雲沈情隨佩冷短夢分今古一杯遥夜¶
孤光難曉多少碎人腸處空凄黯西風細雨盡吹淚去¶
　　　送春　　　　　　　　　　洪叔璵¶
<pb:KR4j0073_WYG_022-38b>¶
歌雪徘徊夢雲溶曳欲勒春住薄倖楊花無端杜宇抵¶
死催教去參差烟岫千回百匝不解禁春歸路病厭厭¶
那堪更聽小樓一夜風雨　金釵鬬草玉盤行菜徃事¶
了無憑據合數松兒分香帕子總是牽情處小桃朱户¶
題詩在否尚憶去年崔䕶緑隂中鶯鶯燕燕也應解語¶
　　前調　　　　　　　　　　　雅詞¶
功名閒事利禄休問莫繫心上幸有衣食隨縁過得着¶
甚乾勞攘風前月下三盃兩醆撞着即莫與放且與箇¶
<pb:KR4j0073_WYG_022-39a>¶
山荘道友退閒故人來徃　新來做得一箇寛䄂布衫¶
着來也暢出户迎賔入城幹事恰似王保長我咱忺後¶
人歌鬼舞任你萬般毁謗死來後一家一箇那底怎向¶
　　　寄所思新第者　　　　　　詞話¶
孤衾不暖静聞銀漏欹枕難穏細想多情多才多貌總¶
是多愁本而今幽㑹難成佳期頓阻只恁縈方寸知他¶
莫是今生共伊此歡無分　尋思斷腸腸斷珠淚揾了¶
依前重揾終待臨岐分明説與我這厭厭悶得伊知後¶
<pb:KR4j0073_WYG_022-39b>¶
教人成病萬種斷也無恨只恐他恁不分曉謾勞痩損¶
　　　東臯寓居　　　　　　　　晁無咎¶
松菊堂深芰荷池小長夏清暑燕引雛還鳩呼婦徃人¶
静郊原趣麥天已過薄衣輕扇試起遶園徐歩聽衡宇¶
欣欣童稚共説夜來初雨　蒼苔徑裏紫葳枝上數㸃¶
幽花垂露東里催鋤西鄰助餉相戒清晨去斜川歸興¶
翛然滿目回首帝鄉何處只愁恐輕鞍犯夜覇陵舊路¶
　　傾盃樂　　　　　　　　　　栁耆卿¶
<pb:KR4j0073_WYG_022-40a>¶
朩落霜洲鴈横煙渚分明畫出秋色暮雨乍歇小檝夜¶
泊宿葦村山驛何人月下臨風處起一聲羌笛離愁萬¶
緒聞岸草切切蛩吟如織　為憶芳容别後水遥山逺¶
何計馮鱗翼想繡閣深沉争知憔悴損天涯行客楚峽¶
雲歸髙陽人散寂寞狂蹤跡望京國空目斷逺峰凝碧¶
　　春霽(春/晴)　　　　　　　　　　胡浩然¶
遲日融和乍雨歇東郊嫩草凝碧紫燕雙飛海棠相襯¶
粧㸃上林春色黯然望極困人天氣渾無力又聽得園¶
<pb:KR4j0073_WYG_022-40b>¶
苑數聲鶯囀栁隂直　當此暗想故國繁華儼然遊人¶
依舊南陌院深沉梨花亂落那堪如練㸃衣白酒量頓¶
寛還量窄算此情景除非殢酒狂歡恣歌沉醉有誰知¶
得¶
　　秋霽(秋/晴)　　　　　　　　　　詩餘¶
虹影侵堦乍雨歇長空萬里凝碧孤鶩髙飛落霞相映¶
逺状水鄉秋色黯然望極動人無限愁如織又聽得雲¶
外數聲新鴈正嘹嚦　當此暗想畫閣輕抛杳然殊無¶
<pb:KR4j0073_WYG_022-41a>¶
些箇消息漏聲稀銀屏冷落那堪殘月照窓白衣帶頓¶
寛猶阻隔算此情苦除非宋玉風流共懐傷感有誰知¶
得¶
　　　　　　　　　　　　　　　史邦卿¶
江水蒼蒼望倦栁愁荷共感秋色虚閣先涼古簾空暮¶
鴈程最嫌風力故園信息愛渠入眼南山碧念上國誰¶
是鱠鱸江漢未歸客　還又嵗晚痩骨臨風夜聞秋聲¶
吹動岑寂露蛩鳴清燈冷屋翻書愁上髩毛白年少俊¶
<pb:KR4j0073_WYG_022-41b>¶
遊渾斷得但可憐處無奈苒苒魂驚採香南浦剪梅烟¶
驛¶
　　　　　　　　　　　　　　　曾公衮¶
朩落山明莫江碧樓倚太虚寥廓素手飛觴釵頭笑取¶
金英滿浮桑落鬢雲慢約酒紅拂破香腮薄細細酌簾¶
外任教月轉畫欄角　當年快憶登臨異鄉節物難禁¶
離索故人逺凌波何在惟有殘英共寂寞愁到斷腸無¶
處着寄寒香與憑渠問訊佳時弄粉吹花為誰梳掠¶
<pb:KR4j0073_WYG_022-42a>¶
　　合歡帶(美/人)　　　　　　　　　栁耆卿¶
身材兒早是妖嬈算風措實難描一箇肌膚渾是玉更¶
都來占了千嬌妍歌艷舞鶯慚巧舌栁妬纎腰自相逢¶
便覺韓娥價減飛燕聲銷　桃花零落溪水潺湲重尋¶
仙徑非遥莫道千金酧一笑便明珠萬斛須邀檀郎幸¶
有凌雲詞賦擲果風標况當年便好相擕鳯樓深處吹¶
簫¶
　　　　　　　　　　　　　　　杜夀域¶
<pb:KR4j0073_WYG_022-42b>¶
樓臺髙下玲瓏鬬芳樹緑隂濃芍藥孤栖香艷晚見櫻¶
桃萬顆初紅巢喧乳燕珠簾鏤曳滿户香風罩紗幃象¶
牀屏枕晝眠才似䑃朧　起來無語更兼慵念分明徃¶
事成空被你厭厭牽繫我怪纎腰繡帶寛鬆春來早是¶
分飛兩處長恨西東到如今扇移明月簟鋪寒浪與誰¶
同¶
　　花發沁園春　　　　　　　　王晉卿¶
帝里春歸早先粧㸃皇家池館園林雛鶯未遷燕子乍¶
<pb:KR4j0073_WYG_022-43a>¶
歸時節戯弄晴隂瓊樓珠閣恰正在栁曲花心翠袖艷¶
衣凭䦨干慣聞絃管新音　此際相擕宴賞縱行樂隨¶
處芳樹遥岑桃腮杏臉嫩英萬葉千枝緑淺紅深輕風¶
煦日泛暗香長滿衣襟洞户醉歸訪笙歌晩來雲海沉¶
沉¶
　　　呈史滄洲　　　　　　　　劉坼父¶
換譜伊凉選歌燕趙一番樂事重起花新笑靨栁軟纎¶
腰齊楚衆芳圍裏年年佳㑹長是傍清明天氣正魏紫¶
<pb:KR4j0073_WYG_022-43b>¶
衣染天香蜀粧紅破春睡　一簇猩羅鳯翠遍東園西¶
城㸃檢芳事銓齋吏散晝館人稀㡬闋管絃清脆人生¶
適意流轉共風光遊戯到遇景取次成歡怎教良夜休¶
醉¶
　　西吳曲(懐襄/陽)　　　　　　　　劉改之¶
説襄陽舊事重省記銅鞮巷陌醉還醒笑鶯花别後劉¶
郎憔悴萍梗倦客天涯還買箇西風輕艇便欲訪騎馬¶
山翁問峴首那時風景　楚王城裏知㡬度經過摩挱¶
<pb:KR4j0073_WYG_022-44a>¶
故宫栁癭漫弔景冷烟衰草凄迷傷心興廢頼有陽春¶
古郢乾坤誰望六百里路中原空老盡英雄腸斷劒鋒¶
冷¶
　　望明河　　　　　　　　　　劉一止¶
華旌耀日報天上使星初辭金闕許國精忠試此日傅¶
岩濟川舟檝向來鷄林外况傳詠篇章雄絶問人地真¶
是唐朝第一未論勲業　鯨波霽雲千疊望仙馭縹緲¶
神仙明滅萬里勤勞也等是壮年繡衣持節丈夫功名¶
<pb:KR4j0073_WYG_022-44b>¶
事未肯向樽前傷輕别看飛棹歸侍宸遊宴賞太平風¶
月¶
　　夢横塘¶
浪痕經雨影鬢吹寒曉來無限蕭瑟野色分橋剪不斷¶
溪山風物船繫朱藤路迷烟寺逺鷗浮没聽踈鐘斷鼓¶
似近還遥驚心事傷羇客　新醅旋壓鵝黄&KR0184;清愁在¶
眼酒病縈骨綉閣嬌慵争解説短封傳憶念誰伴塗妝¶
綰髻嚼蘂吹花弄秋色恨對南雲此時凄斷有何人知¶
<pb:KR4j0073_WYG_022-45a>¶
得¶
　　定風波(旅/情)　　　　　　　　　栁耆卿¶
竚立長堤澹蕩晚風起驟雨歇極目蕭疎塞栁萬株掩¶
映箭波千里走舟車向此人人奔名競利念蕩子終日¶
馳驅争覺鄉闗轉迢遞　何意繡閣輕抛錦字難逢等¶
閒度嵗奈泛泛旅迹厭厭病緒近來諳盡宦遊滋味此¶
情懐縱寫香牋馮誰與寄算孟光争得知我繼日添憔¶
悴¶
<pb:KR4j0073_WYG_022-45b>¶
　　早梅芳(上孫/資政)¶
海霞紅山烟翠故都風景繁華地譙門畫㦸下臨萬井¶
金碧樓臺相倚芰荷浦溆楊栁汀洲映虹橋倒影蘭舟¶
飛棹遊人聚散一片湖光裏　漢元侯自從破虜征蠻¶
峻陟樞庭貴籌帷厭久盛年晝錦歸來吾鄉我里黔齋¶
少訟宴館多懽未周星便恐皇家圖任勲賢又作登庸¶
計(羊祜傳/有黔齋)¶
　　期夜月　　　　　　　　　　劉濬¶
<pb:KR4j0073_WYG_022-46a>¶
金鈎花綬繫雙月腰肢軟低折揎皓腕縈綉結輕盈宛¶
轉妙若鳯鸞飛越無别香檀急扣轉清切飜纎手飄瞥¶
催畫鼓追脆管鏘洋雅奏尙與衆音為節　當時妙選¶
舞袖慧性雅質名為殊絶滿坐傾心住目不甚窺回雪¶
逡廵一曲霓裳徹汗透鮫鮹肌潤教人傅香粉媚容秀¶
發¶
　(濬潞洲人有才名樂部中惟杖鼓鮮有能工之者京/師官妓楊素娥最工濬酷愛之作此詞素娥以此詞)¶
　(名振/京師)¶
<pb:KR4j0073_WYG_022-46b>¶
　　南浦　　　　　　　　　　　程正伯¶
金鴨懶薰香向晚來春酲一枕無緒濃緑漲瑶窓東風¶
外吹盡亂紅飛絮無言竚立斷腸惟有流鶯語碧雲欲¶
暮空惆悵韶華一時虚度　追思舊日心情記題葉西¶
樓吹花南浦老去覺歡疎傷春恨都付斷雲殘雨黄昏¶
院落問誰猶在凭闌處可堪杜宇空只解聲聲催他春¶
去¶
　　　　　　　　　　　　　　　史邦卿¶
<pb:KR4j0073_WYG_022-47a>¶
玉樹曉飛香待倩它和愁㸃破妝鏡輕嫩一天春平白¶
地都䕶雨昏烟冥幽花濕露定應獨把闌干凭謝屐未¶
蠟安排共文鵷重遊芳逕　年來夢裏揚州怕事隨歌¶
殘情趂雲冷嬌盼隔東風無人㑹鶯燕暗中心性深盟¶
縱約盡同晴雨全無定海棠夢在相思過西園秋千紅¶
影¶
　　曲玉管(秋/思)　　　　　　　　　栁耆卿¶
隴首雲飛江邊日晩烟波滿目凭闌久立望闗河蕭索¶
<pb:KR4j0073_WYG_022-47b>¶
千里清秋忍凝眸窅窅神京盈盈仙子别來錦字終難¶
偶斷鴈無憑苒苒飛下汀洲思悠悠　暗想當初有多¶
少幽懽佳㑹豈知聚散難期翻成雨恨雲愁阻追遊悔¶
登山臨水惹起平生心事一塲銷黯永日無言却下層¶
樓¶
　　别瑶姬慢　　　　　　　　　万俟雅言¶
可惜香紅又一番驟雨㡬陣狂風霎時留不住便夜來¶
和月飛過簾櫳離愁未了酒病相仍便堪此恨中片片¶
<pb:KR4j0073_WYG_022-48a>¶
隨流水斜陽去各自西東　又還是九十春光悞雙飛¶
戯蝶並採遊蜂人生能㡬許細算來何物得似情濃沈¶
腰暗減潘鬢先秋寸心不易供望暮雲千里沉沉障翠¶
峰¶
　　二郎神(春/怨)　　　　　　　　　徐幹臣¶
悶來彈鵲又攪碎一簾花影謾試着春衫還思纎手薰¶
徹金爐燼冷動是愁端如何向更怪得新來多病想舊¶
日沈腰而今潘鬢不堪臨鏡　重省别時淚漬羅襟猶¶
<pb:KR4j0073_WYG_022-48b>¶
凝料為我厭厭日髙慵起長託春酲未醒鴈翼不來馬¶
蹄難去門掩一庭芳景空竚立盡日欄干遍倚晝長人¶
静¶
　　　七夕　　　　　　　　　　栁耆卿¶
炎光初謝過暮雨芳塵輕洒乍露冷風清庭户爽天如¶
水玉鈎遥掛應是星娥嗟久阻叙舊約飈輪欲駕極目¶
處㣲雲暗度耿耿銀河髙㵼　閒雅須知此景古今無¶
價運巧思穿針樓上女擡粉面雲鬟相亞鈿合金釵私¶
<pb:KR4j0073_WYG_022-49a>¶
語處算誰在囬廊影下願天上人間占得歡娛年年今¶
夜¶
　　　用徐幹臣韻　　　　　　　湯恢¶
瑣窓睡起閒竚立海棠花影記翠檝銀塘紅牙金縷杯¶
泛梨花冷燕子啣來相思字道玉痩不禁春病應蝶粉¶
半消鴉雲斜墜暗塵侵鏡　還省香痕碧唾春衫都凝¶
悄一似荼䕷玉肌翠被消得東風喚醒青杏單衣楊花¶
小扇閒却晩春風景最苦是蝴蝶盈盈弄晩一簾風静¶
<pb:KR4j0073_WYG_022-49b>¶
　　解連環(閨/情)　　　　　　　　　周美成¶
怨懐難托嗟行人斷絶信音遼邈憶妙手能解連環似¶
風散雨收霧輕雲薄燕子樓空暗塵鎖一牀絃索想移¶
根換葉盡是舊時手種紅藥　汀洲漸生杜若料舟移¶
岸曲人在天角記得當日音書把閒語閒言盡總燒却¶
水驛春回望寄我江南梅蕚&KR0184;今生對酒對花為伊淚¶
落¶
　　　春水　　　　　　　　　　髙賔王¶
<pb:KR4j0073_WYG_022-50a>¶
浪揺新緑浸芳洲翠渚雨痕初足蕩霽色流入横塘看¶
風外漪漪皺紋如縠藻荇縈廽似留戀鴛飛鷗浴愛嬌¶
雲蘸色媚日挼藍逺迷心目　仙源漾舟岸曲照芳容¶
㡬樹香浮紅玉記那回西洛橋邊濺裙翠傳情玉纎輕¶
掬三十六陂錦鱗渺芳音難續隔垂楊故人望斷浸愁¶
千斛¶
　　杏梁燕(寓解/連環)　　　　　　　　張宗瑞¶
小樓春淺記鈎簾看雪䄂粘芳片似不似栁絮因風更¶
<pb:KR4j0073_WYG_022-50b>¶
細與品題屢呵氷硯宛轉吟情縱真草鳯牋都徧到燈¶
前笑語酒祓峭寒移盡更箭　而今栁隂滿院却花空¶
雪似人隔春逺歎萬事流水斜陽謾贏得前詩醉汙團¶
扇脉脉重來算惟有畫欄曾見把千種舊愁付與杏梁¶
語燕¶
　　尉遲盃(離/情)　　　　　　　　　周美成¶
隋堤路漸日晩宻靄生深樹隂隂淡月籠沙還宿河橋¶
深處無情畫舸都不管烟波隔南浦等行人醉擁重衾¶
<pb:KR4j0073_WYG_022-51a>¶
載将離恨歸去　因念舊客京華長偎傍疎林小檻歡¶
聚冶葉倡條俱相識仍慣見珠歌翠舞如今向漁村水¶
驛夜如嵗焚香獨自語有何人念我無憀夢魂疑想鴛¶
侣¶
　　　　　　　　　　　　　　　梅苑¶
嵗云暮歎光隂苒苒能㡬許江梅尚怯餘寒長安信音¶
猶阻春風無據凭欄久欲去還凝竚憶溪邊月底徘徊¶
暗香疎影庭户　朝來凍解霜消南枝上香英數㸃㣲¶
<pb:KR4j0073_WYG_022-51b>¶
露把酒看花無言有淚還是那時情緒花依舊晨粧何¶
處謾贏得花前愁千縷儘髙樓畫角頻吹任教紛紛飛¶
素¶
　¶
　¶
　¶
　¶
　花草稡編巻二十二¶
