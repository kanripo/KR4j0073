# -*- mode: mandoku-view; -*-
#+TITLE: 花草稡編
#+DATE: 2015-08-25 00:49:46.065668
#+PROPERTY: ID KR4j0073
#+PROPERTY: BASEEDITION WYG    
#+PROPERTY: JUAN 卷二十三
<pb:KR4j0073_WYG_023-1a>¶
欽定四庫全書¶
　花草稡編巻二十三¶
　　　　　　　　　　　　明　陳耀文　輯¶
　長調¶
　　泛清波滴遍　　　　　　　　晏叔原¶
催花雨小着栁風柔都似去年時候好露紅烟緑盡有¶
狂情鬭春早長安道秋千影裏絲管聲中誰放艶陽輕¶
過了倦客登臨暗惜光隂恨多少　楚天渺歸思正¶
<pb:KR4j0073_WYG_023-1b>¶
如亂雲短夢未成芳草空把吴霜鬢華自悲清曉帝城¶
杳雙鳳舊約漸虛孤鴻後期難到且趁朝花夜月翠尊¶
頻倒¶
　　真珠髻¶
重重山外冉冉流光又是殘冬時節小園幽徑池邊樓¶
畔翠木嫩條春别纎蕋苞輕粉蕚染猩猩鮮血乍幾日¶
好景和風次第一齊催發　天然香艶殊絶比成雙皎¶
皎倍芳潔去年因遇東歸使指増逺恨意曽攀折豈謂¶
<pb:KR4j0073_WYG_023-2a>¶
浮雲始終不放滿枝明月但歎息時飲金鍾更遶叢叢¶
繁雪¶
　　傾杯樂(上/元)　　　　　　　　　　栁耆卿¶
禁漏花深繡工日永蕙風布暖變韶景都門十二元宵¶
三五銀蟾光滿連雲複道凌飛觀聳皇居麗佳氣瑞烟¶
葱蒨翠華宵幸是處層城閬苑　龍鳳燭六交光星漢對¶
咫尺鰲山開雉扇會樂府兩籍神仙梨園四部絃管向¶
曉色都人未散盈萬井山呼鰲抃願嵗嵗天仗裏常瞻¶
<pb:KR4j0073_WYG_023-2b>¶
鳳輦¶
　　　席上賞雪　　　　　　　　　曽覿¶
錦帳寒添畫簷雀噪凍雲布野望空際瑤峯㣲吐瓊花¶
初綻江山如畫裁氷剪水裝鴛瓦杳旗亭路依稀管絃¶
䑓榭小樓佳興一行珠簾不下　隨縷板歌聲閒暇傍¶
翠袖雲鬟憐艶冶似佯醉不耐嬌羞濃歡旋學風雅向¶
暝色雙鸞舞罷紅獸暖春生金斚但殢飲香霧捲壺天¶
不夜¶
<pb:KR4j0073_WYG_023-3a>¶
　　青門飲(贈/妓)　　　　　　　　　少游¶
風起雲間鴈横天末嚴城畫角梅花三奏塞草西風凍¶
雲籠月忩外曉寒輕透人去香猶在孤衾長閒餘繡恨¶
與宵長一夜薰爐添盡香獸　前事空勞囘首雖夢斷¶
春歸相思依舊湘瑟聲沈庾梅信斷誰念畫眉人瘦一¶
句難忘處怎忍辜耳邊輕呪任人攀折可憐又學章臺¶
楊桞¶
　　　寄寵人　　　　　　　　　時彦¶
<pb:KR4j0073_WYG_023-3b>¶
邊馬嘶風漢旗翻雪彤雲又吐一竿殘照古木連空亂¶
山無數行盡暮沙衰草星斗横幽館夜無眠燈花空老¶
霧濃香鴨氷凝淚燭霜天難曉　長記小粧纔了一杯¶
未盡離懐多少醉裏秋波夢中朝雨都是醒時煩惱料¶
有牽情處忍思量耳邊曽道甚時躍馬歸來認得迎門¶
輕笑¶
　　　前調　　　　　　　　　　曹元寵¶
山静烟沈岸空潮去晴天萬里飛鴻南渡冉冉黄花翠¶
<pb:KR4j0073_WYG_023-4a>¶
翹金鈿還是倚風凝露嵗嵗青門飲盡龍山髙陽儔侣¶
舊賞成空囘首舊遊人在何處　此際誰憐萍泛空自¶
感光隂暗傷羇旅醉裏悲歌夜深驚夢無奈覺來情緒¶
孤館昏還曉厭時聞南樓鐘鼓但淚眼臨風腸斷望中¶
歸路¶
　　落梅慢　　　　　　　　　　王晉卿¶
夀陽粧晩慵匀素臉經宵醉痕堪惜前村雪裏幾枝初¶
綻氷姿仙格忍被東風亂飄滿地殘英堆積可堪江上¶
<pb:KR4j0073_WYG_023-4b>¶
起離愁慿誰說寄腸斷未歸客　流恨聲傳羌笛感行¶
人水亭山驛越溪信阻仙鄉路杳但風流塵跡香艶濃¶
時未多吟賞巳成輕擲願身長徤且慿闌明年還放春¶
消息¶
　　　前調　　　　　　　　　　梅苑¶
帯烟和雪繁枝淡竚誰將粉融酥滴踈枝冷蕋壓羣芳¶
年年常占春色江路溪橋謾倒裊裊風中無力暗香浮¶
動氷姿明月裏想無花比髙格　爭奈光隂瞬息動幽¶
<pb:KR4j0073_WYG_023-5a>¶
怨潜生羌笛新花鬭巧有天然閒態倚闌堪惜零亂殘¶
英片片飛上舞筵歌席斷腸忍淚念前期經嵗還有芳¶
容隔¶
　　望梅(小/春)　　　　　　　　　　栁耆卿¶
小寒時節正同雲暮慘勁風朝冽信早梅偏占陽和向¶
日處凌晨數枝爭發時有香來望明艶遥知非雪想玲¶
瓏嫩蕋弄粉素英旖旎清絶　仙姿更誰並列有幽光¶
映水踈影籠月且大家留倚闌干對緑醑飛觥錦箋吟¶
<pb:KR4j0073_WYG_023-5b>¶
閲桃李繁華奈彼此芬芳俱别等和羮待用休把翠條¶
漫折¶
　　　　　　　　　　　　　　　王聖與¶
畫欄人寂喜輕盈照水犯寒先折裊數枝雲縷鮫綃露¶
淺淺塗黄漢宫嬌額剪玉裁氷已占斷江南春色恨風¶
前素艶雪裏暗香偶成抛擲　如今眼穿故國待拈花¶
嗅蕋時話思憶想隴頭依約飄零甚千里芳心杳無消¶
息粉怯珠愁又只恐吹殘羌笛正斜飛半忩曉月夢囘¶
<pb:KR4j0073_WYG_023-6a>¶
隴驛¶
　　　　　　　　　　　　　　　陸務觀¶
夀非金石恨天教老向水程山驛似夢來到南柯這些¶
子光隂更堪輕擲戍火邊塵又過了一年春色歎名姬¶
駿馬盡付杜陵苑路豪客　長繩漫勞繋日看人間俯¶
仰俱是陳迹縱自倚英氣凌雲奈囘盡鵬程鎩殘鸞翮¶
終日慿髙悄不見江東消息筭沙邊也有斷鴻倩誰問¶
得¶
<pb:KR4j0073_WYG_023-6b>¶
　　征部樂(相/思)　　　　　　　　　栁耆卿¶
雅歡幽會良夜可惜虚抛擲每追念狂蹤舊跡長祇恁¶
愁悶朝夕慿誰去花衢覔細説與此中端的道向我轉¶
覺厭厭夢役魂勞苦相憶　須知最有風前月下心事¶
始終難得但願我重重心下把人看待長似初相識况¶
漸逢春色便是有舉場消息待這囘好好憐伊更不輕¶
離折¶
　　望逺行(詠/雪)¶
<pb:KR4j0073_WYG_023-7a>¶
長空降瑞寒風剪淅淅瑶花初下亂飄僧舍密洒歌樓¶
迤邐漸迷鴛瓦好是漁人披得一簑歸去江上晩來堪¶
畫滿長安髙却旗亭酒價　幽雅乗輿最宜訪戴泛小¶
棹越溪瀟洒皓鶴奪鮮白鷴失素千里廣鋪寒野須信¶
幽蘭歌斷同雲收盡别有瑶臺瓊榭放一輪明月交光¶
清夜¶
　　　相思¶
繡幃睡起殘粧淺無緒匀紅鋪翠藻井凝塵金梯鋪蘚¶
<pb:KR4j0073_WYG_023-7b>¶
寂寞鳳樓十二風絮紛紛烟蕪苒苒永日畫欄沈吟獨¶
倚望逺行南陌春殘悄歸騎　凝睇消遣離愁無計但¶
暗擲金釵買醉對好景空飲香醪爭奈轉添珠淚待伊¶
遊冶歸來故故解放翠羽輕裙重繋見纎腰圍小信人¶
憔悴¶
　　前調　　　　　　　　　　　梅苑¶
重隂未解又早是年時梅花争綻暗香浮動踈影横斜¶
月淡水清亭院好是前村雪裏一枝開處昨夜東風布¶
<pb:KR4j0073_WYG_023-8a>¶
暖動行人多少離愁腸斷　凝戀天賦自然雅態似夀¶
陽初匀粉面故人折贈欣逢驛使只恐隴頭春晩寄與¶
髙樓休學龍吟三弄留取瓊花爛漫正有人同倚闌干¶
爭看¶
　　内家嬌(春/恨)　　　　　　　　　栁耆卿¶
煦景朝升烟光晝歛踈雨夜來新霽垂楊艶杏絲軟霞¶
輕繡出芳郊明媚處處踏青鬭草人人偎紅倚翠奈少¶
年自有新愁舊恨消遣無計　帝里風光當此際正好¶
<pb:KR4j0073_WYG_023-8b>¶
恁攜佳麗阻歸程迢逓奈向好景難留舊歡頻棄早是¶
傷春情緒那堪困人天氣但贏得獨立髙原斷腸一餉¶
凝睇¶
　　楚宫春慢　　　　　　　　　仲殊¶
輕盈絳雪乍團聚同心千㸃珠結畫館繡幄低飛融融¶
香徹笑裏精神放縱斷未許年華偷歇信任芳春都不¶
管漸漸南薰别是一家風月　扁舟去後囘望處娃宫¶
凄凉凝咽身似斷雲零落深心難說不與雕欄寸地忍¶
<pb:KR4j0073_WYG_023-9a>¶
覷着漂流離缺盡日厭厭總無語不及髙唐夢裏相逢¶
時節¶
　　夜飛鵲(别/情)　　　　　　　　　周美成¶
河橋送人處凉夜何其斜月逺墮餘輝銅盤燭淚巳流¶
盡霏霏凉露霑衣相將散離會處探風前津鼓樹杪參¶
旗華驄會意縱揚鞭亦自行遲　迢逓路囘清野人語¶
漸無聞空帯愁歸何意垂紅滿地遺鈿不見斜徑都迷¶
兔葵燕麥向殘陽欲與人齊但徘徊班草唏嘘酬酒極¶
<pb:KR4j0073_WYG_023-9b>¶
望天西¶
　　　别意　　　　　　　　　　盧申之¶
驕嘶破清曉分恨臨期花下恁月明知餘光是處散離¶
思最憐香靄霏霏牽衣揾彈淚問凄風愁露剗地東西¶
留鞭換佩怕匆匆巳是遲遲　凉怯幾番羅袂還燕别¶
文梁螢㸃書幃一自秋娘迢逓黄金對酒爭忍輕揮新¶
來院落燕難尋簾幕長垂怕彫梧敲徑驚囘舊夢應也¶
顰眉¶
<pb:KR4j0073_WYG_023-10a>¶
　　望海潮(京/都)　　　　　　　　　栁耆卿¶
東南形勝江湖都會錢塘自古繁華烟栁畫橋風簾翠¶
幙參差十萬人家雲樹遶堤沙怒濤捲霜雪天塹無涯¶
市列珠璣户盈羅綺競豪奢　重湖疊巘清佳有三秋¶
桂子十里荷花羌管弄晴菱歌汎夜嬉嬉釣叟蓮娃千¶
騎擁髙牙乗醉聴簫鼓吟賞烟霞異日圖將好景歸去¶
鳳池誇¶
　(耆卿與孫相何為布衣交孫知杭門禁甚嚴耆卿欲/見之不得作此詞往詣名妓楚楚曰欲見孫相恨無)¶
<pb:KR4j0073_WYG_023-10b>¶
　(門路若因府㑹願借朱唇歌於孫之前若問誰為此/詞但說栁七中秋夜㑹楚宛轉歌之孫即日迎耆卿)¶
　(預/坐)¶
　　　洛陽懐古　　　　　　　　淮海¶
梅英踈淡氷凘溶洩東風暗換年華金谷俊遊銅駞巷¶
陌新晴細履平沙長記誤隨車正絮翻蝶舞芳思交加¶
栁下桃蹊亂分春色到人家　西園夜飲鳴笳有華燈¶
礙月飛蓋妨花蘭苑未空行人漸老重來是事堪嗟烟¶
暝酒旗斜但倚樓極目時見棲鴉無奈歸心暗隨流水¶
<pb:KR4j0073_WYG_023-11a>¶
到天涯¶
　　　别意¶
奴如飛絮郎如流水相沾便肯相隨微月户庭殘燈簾¶
幙匆匆共惜佳期纔話暫分攜早抱人嬌咽雙淚紅垂¶
畫舸難停翠幃輕别兩依依　别來怎表相思有分香¶
帕子合數松兒紅粉脆痕青箋嫩約丁寧莫遣人知成¶
病也因誰更自言秋杪親去無疑但恐生時注著合有¶
分于飛¶
<pb:KR4j0073_WYG_023-11b>¶
　　　贄賀　　　　　　　　　　沈公述¶
山光凝翠川容如畫名都自古并州簫鼓沸天弓刀似¶
水連營十萬貔貅金騎走長楸少年人一一錦帯吴鈎¶
路入榆關鴈飛汾水正宜秋　追思昔日風流有儒將¶
醉吟才子狂遊松偃舊亭城髙故國空餘舞榭歌樓方¶
面倚賢侯便恐為霖雨歸去難留好向西溪恣攜絃管¶
宴蘭舟¶
　　　　　　　　　　　　　　　石孝友¶
<pb:KR4j0073_WYG_023-12a>¶
離情氷泮歸心雲擾黯然凝竚江臯栁色揺金梅香弄¶
粉依稀滿眼春嬌常記極遊遨更與持玉斚因解金貂¶
郎去瞿塘妾家巫峽水迢迢　别來暗减風標奈碧雲¶
暗斷翠被香銷春草生池芳塵凝榭凄凉月夕花朝千¶
里夢魂勞但鳥啼渡口猿響山椒擬把無窮幽恨萬疊¶
寫霜綃¶
　　　　　　　　　　　　　　　吕聖求¶
側寒斜雨微燈薄霧匆匆過了元宵簾影䕶風盆池見¶
<pb:KR4j0073_WYG_023-12b>¶
日青青栁葉柔條碧草皺裙腰正晝長烟暖蜂困鶯嬌¶
望處凄迷半篙緑水浸斜橋　孫郎病酒無聊記烏絲醉¶
語碧玉風標新燕又雙蘭心漸吐佳期趁取花朝心事¶
轉迢迢但夢隨人逺心與山遥誤了芳音小窻斜日到¶
芭蕉¶
　　望湘人(春/思)　　　　　　　　　賀方囘¶
厭鶯聲到枕花氣動簾醉魂愁夢相半被惜餘熏帯驚¶
剰眼幾許傷春春晩淚竹痕鮮佩蘭香老湘天濃暖記¶
<pb:KR4j0073_WYG_023-13a>¶
小江風月佳時屢約非烟遊伴　須信鸞絃易斷奈雲¶
和再鼓曲終人逺認羅襪無蹤舊處弄波清淺青翰棹¶
艤白蘋洲畔儘目臨臯飛觀不解寄一字相思幸有歸¶
來雙燕¶
　　傾杯(送/别)　　　　　　　　　　栁耆卿¶
離讌慇懃蘭舟凝滯看看送行南浦情知道世上難使¶
皓月長圓彩雲鎮聚筭人生悲莫悲於輕别最苦正歡¶
娱便分鴛侣淚流瓊臉梨花一枝春帯雨　慘黛蛾盈¶
<pb:KR4j0073_WYG_023-13b>¶
盈無緒共黯然消魂重攜纖手話别臨行再三問道君¶
須去頻耳畔低語知多少他日深盟平生丹素從今盡¶
把慿鱗羽¶
　　　　　　　　　　　　　　　張子野¶
飛雲過盡明河淺天無畔草色栖螢霜華清暑輕颸弄¶
袂澄瀾拍岸宴玉麈談賓倚瓊枝秀挹雕觴滿午夜中¶
秋十分圓月香槽撥鳳朱絃軋鴈　正是欲醒還醉臨¶
空悵逺壺更疊換對東西數里囘塘恨零落芙蓉春不¶
<pb:KR4j0073_WYG_023-14a>¶
管籠燈待散誰知道座有離人目斷雙歌伴烟江艇子¶
歸來晩¶
　　折紅梅　　　　　　　　　　吴感¶
喜輕漸初泮微和漸入芳郊時節春消息夜來陡覺紅¶
梅數枝争發玉溪仙館不是箇尋常標格化工别與一¶
種風情似匀㸃胭脂染成香雪　重吟細閲比繁杏夭¶
桃品流真别只愁共彩雲易散冷落謝池風月慿誰向¶
說三弄處龍吟休咽大家留取倚闌干聞有花堪折勸¶
<pb:KR4j0073_WYG_023-14b>¶
君須折¶
　　二¶
覩南翔征鴈踈林敗葉凋霜零亂獨紅梅自守嵗寒天¶
教最後開綻盈盈水伴踈影蘸横斜清淺化工似把深¶
色胭脂怪姑射氷姿剰與紅間　誰人寵眷待金鎖不¶
開慿欄先看曽飛落夀陽粉額粧成漢宫傳徧江南風¶
暖春信喜一枝清逺對酒便好折取竒苞撚清香重嗅¶
舉杯重勸¶
<pb:KR4j0073_WYG_023-15a>¶
　　古傾杯(林鐘/商)　　　　　　　　栁耆卿¶
凍水消痕曉風生暖春滿東郊道遲遲淑景烟和露潤¶
偏染長堤芳草斷鴻隱隱歸飛江天杳杳遥山變色粧¶
眉淡掃目極千里閒倚危檣迥眺　動幾許傷春懐抱¶
念何處韶陽偏早想帝里看看名園芳榭爛漫鶯花好¶
追思往昔年少繼日恁把酒聴歌量金買笑别後暗負¶
光隂多少¶
　　　黄鐘調¶
<pb:KR4j0073_WYG_023-15b>¶
水鄉天氣洒蒹葭露結寒生早客館更堪秋杪空階下¶
木葉飄零颯颯聲乾狂風亂掃當無緒人静酒初醒天¶
外征鴻知送誰家歸信穿雲悲呌　蟲響幽窻風窺寒¶
硯一㸃銀缸閒照夢枕頻驚愁衾半擁萬里歸心悄悄¶
往事追思多少贏得空使方寸攪斷不成眠此夜厭厭¶
就中難曉¶
　　　大石調¶
金風淡蕩漸秋光老清宵永小院新晴天氣輕烟乍歛¶
<pb:KR4j0073_WYG_023-16a>¶
皓月當軒練净對千里寒光念幽期阻當殘景早是多¶
愁多病那堪細把舊約前歡重省　最苦碧雲信斷仙¶
鄉路杳歸鴻難倩每髙歌强遣離懐奈慘咽翻成心耿¶
耿漏淺露冷空贏得悄悄無言愁緒終難整又是立盡¶
梧桐清影¶
　　惜黄花慢　　　　　　　　　楊無咎¶
霽空如水襯落木墜紅遥山堆翠獨立閒階數聲笛度¶
風前幾㸃鴈横雲際已凉天氣未寒時問好處一年誰¶
<pb:KR4j0073_WYG_023-16b>¶
記笑聲裏摘得半釵金蕋來至　横斜為挿烏紗更碎¶
揉汎入金樽瓊螘滿酌霞觴願人夀百千可奈此時情¶
味牛山何必獨沾衣對佳節惟應歡醉看睡起曉蝶也¶
花愁懶戲¶
　　菩薩蠻引　　　　　　　　　羅志仁¶
曉鶯催起問當年秀色為誰料理悵别後屏掩吴山便¶
樓燕月寒鬢蟬雲委錦字無慿付銀燭盡燒千紙對寒¶
泓凈碧又把去鴻往恨都洗　桃花自貪結子道東風¶
<pb:KR4j0073_WYG_023-17a>¶
有意吹逐流水謾記得當日心嫁卿卿是日暮天寒翠¶
袖堪倚扇月乗鸞儘夢隔嬋娟千里倒嗔人從今不信¶
畫簷鵲喜¶
　　汎清苕(正月十四日與公/擇吴興汎舟)　　　張子野¶
緑凈無痕過曉霽清苕鏡裏遊人紅粧巧綵船隱當筵¶
主秘館詞臣吴娃勸飲韓娥唱競艶容左右偕春學為¶
行雨傍畫槳從教水濺羅裙　溪烟混月黄昏漸樓臺¶
上下火影星分飛檻倚斗牛近響簫鼓逺破重雲歸軒¶
<pb:KR4j0073_WYG_023-17b>¶
未至千家待掩半粧翠箔朱門衣香拂面扶醉卸簪花¶
滿袖餘煴¶
　　一蕚紅(人日長沙/登定王臺)　　　　　　姜堯章¶
古城隂有官梅幾許紅蕚未宜簪池面氷膠牆腰雪老¶
雲意還又沈沈翠藤共閒穿徑竹漸笑語驚起卧沙禽¶
野老林泉故王臺榭呼喚登臨　南去北來何事蕩湘¶
雲楚水目極傷心朱户黏雞金盤簇燕空歎時序侵尋¶
記曽共西樓雅集想垂栁還裊萬絲金待得歸鞍到時¶
<pb:KR4j0073_WYG_023-18a>¶
只怕春深¶
　　　　　　　　　　　　　　　雅詞¶
斷雲漏日青陽布漸入融和天氣糝綴夭桃金綻垂楊¶
粧㸃亭臺佳致曉露染風裁雨暈是牡丹偏稱化工美¶
向此際會未教一蕚紅開鮮蘂　迤邐漸成春意放秀¶
色妖艶天真難比粉惹蝶翅香上蜂鬚忍把芳心縈碎¶
爭似便移歸深院將緑盖青幃䕶風日恁時節占斷與¶
偎紅倚翠¶
<pb:KR4j0073_WYG_023-18b>¶
　　　寄弁陽翁　　　　　　　　李商隱¶
過薔薇正風喧雲淡春去未多時古岸停橈單衣試酒¶
滿眼芳草斜暉故人老經年賦别燈暈裏相對夜何其¶
泛剡清愁買花芳事一巻新詩　流水孤航漸逺想家¶
山猿鶴喜見重歸北阜尋幽青津問釣多情楊栁依依¶
最難忘吟邊舊語數菖蒲老是來期幾夕相思夢蝶飛¶
遶蘋溪¶
　　　登蓬萊閣有感　　　　　　周公謹¶
<pb:KR4j0073_WYG_023-19a>¶
步深幽正雲黄天淡雪意未全休鑑曲寒沙茂陵烟草¶
俯仰今古悠悠嵗華晩漂零漸逺誰念我同載五湖舟¶
磴古松斜厓隂苔老一片清愁　囘首天涯歸夢幾魂¶
飛西浦淚洒東州故國山川故園心眼還似王粲登樓¶
最負他秦鬟粧鏡好江山何事此時遊為喚狂吟老監¶
共賦銷憂¶
　　　夜聞南婦哭北　　　　　　劉天迪¶
擁孤衾正朔風凄𦂳氊帳夜驚寒春夢無慿秋期又誤¶
<pb:KR4j0073_WYG_023-19b>¶
迢逓烟水雲山斷腸處黄茅瘴雨恨驄馬憔悴只空還¶
揉翠盟孤啼紅怨切暗老朱顔　堪歎揚州十載甚倡¶
條冶葉不省春殘蔡琰悲笳昭君怨曲何預當日悲歡¶
謾贏得西隣倦客空惆悵今古上眉端夢破梅花角聲¶
又報更闌¶
　　薄倖(春/情)　　　　　　　　　　賀方囘¶
淡粧多態更的的頻囘眄睞便認得琴心先許與綰合¶
歡雙帯記畫堂風月逢迎輕顰淺笑嬌無奈向睡鴨爐¶
<pb:KR4j0073_WYG_023-20a>¶
邊翔鴛屏裏羞把香羅偷解　自過了收燈後都不見¶
踏青挑菜幾囘慿雙燕丁寧深意往來飜恨重簾礙約¶
何時再正春濃酒煖人閒晝永無聊頼懨懨睡起猶有¶
花梢日在¶
　　　送安伯弟　　　　　　　　韓南澗¶
送君南浦對烟栁青青萬縷更滿眼殘紅吹盡葉底黄¶
鸝自語甚動人多少離情樓頭水閣山無數記竹裏題¶
詩花邊載酒魂斷江干春暮　都莫問功名事白髪星¶
<pb:KR4j0073_WYG_023-20b>¶
星如許任雞鳴起舞鄉關何在慿髙目盡孤鴻去漫留¶
君住趁酴醿香煖持杯且醉瑶臺路相思記取愁絶西¶
窻夜雨¶
　　前調　　　　　　　　　　　吕聖求¶
青樓春晩晝寂寂梳匀又懶怎聴得鴉啼鶯弄惹起新¶
愁無限記年時偷擲春心花間隔霧遥相見便角枕題¶
詩寳釵貰酒共醉青苔深院　怎忘得囘廊下攜手處¶
花明月滿如今但暮雨蜂愁蝶恨小窻閒對芭蕉展却¶
<pb:KR4j0073_WYG_023-21a>¶
誰拘管儘無言閒品秦箏淚滿參差鴈腰肢漸小心與¶
楊花共逺¶
　　飛雪滿羣山　　　　　　　　蔡仲道¶
氷結金壺寒生羅幙夜闌霜月侵門翠筠敲竹踈梅弄¶
影數聲鴈過南雲酒醒欹粲枕愴然猶有殘粧淚痕繡¶
被孤擁餘香未减猶是那時熏　長記得扁舟尋舊約¶
聴小窻風雨燈火黄昏錦裀纔展瓊籖報曙寳釵又是¶
輕分黯然攜手處倚朱箔愁凝黛顰夢囘雲散山遥水¶
<pb:KR4j0073_WYG_023-21b>¶
逺空斷魂¶
　　一寸金(上蜀/刺史)　　　　　　　　栁耆卿¶
井絡天開劒嶺横雲控西夏地勝異錦里風光蠶市繁¶
華簇簇歌臺舞榭雅俗多遊賞輕裘俊靚粧艶冶當春¶
晝摸石池邊浣花溪上景如畫　夢應三刀橋名萬里¶
中和政多暇仗漢節攬轡澄清髙掩武侯勲業文翁風¶
化台鼎思賢乆方鎮静又還命駕空遺愛兩蜀山川異¶
日成佳話¶
<pb:KR4j0073_WYG_023-22a>¶
　　　　　　　　　　　　　　　周美成¶
州夾蒼崖下枕江山是城郭望海霞接日紅飜水面晴¶
風吹草青揺山脚波暖鳬鷖作沙痕退夜潮正落踈林¶
外一㸃炊烟渡口參差正寥廓　自歎勞生經年何事¶
京華信漂泊念渚蒲汀栁空歸閒夢風輪雨檝終辜前¶
約情景牽心眼留連處利名易薄囘頭謝冶葉倡條便¶
入漁釣樂¶
　　憶瑶姬(騎省之/悼也)　　　　　　　史邦卿¶
<pb:KR4j0073_WYG_023-22b>¶
嬌月籠烟下楚領春分兩朶湘雲花房漸密時弄杏箋¶
初會歌袖慇懃沈沈夜乆西窻屢隔蘭燈幔影昏自綵¶
鸞飛入芳巢繡屏羅薦粉光新　十年未始輕分念此¶
飛花可憐柔脆銷春空餘雙淚眼到舊家時節謾染愁¶
巾神仙說道凌虚一夜相思玉樣人但起來梅發窻前¶
哽噎疑是君¶
　　五綵結同心　　　　　　　　無名氏¶
珠簾垂户金索懸窻家接浣紗溪路相見桐隂下一鈎¶
<pb:KR4j0073_WYG_023-23a>¶
月恰在鳳凰栖處素瓊撚就宫腰小花枝裊盈盈嬌步¶
新粧淺滿腮紅雪綽約片雲欲度　塵寰豈能留住惟¶
只愁化作綵雲飛去蟬翼衫兒薄氷肌瑩輕罩一團香¶
霧彩箋巧綴相思苦脈脈動憐才心緒好作今秦樓活¶
計吹簫伴侣¶
　　　為澗卿夀　　　　　　　　趙彦端¶
人間塵斷雨外風囘凉波自泛仙槎非郭還非埜閒鶯¶
燕時傍笑語清佳銅壺花漏長如線金鋪碎香煖簷牙¶
<pb:KR4j0073_WYG_023-23b>¶
誰知道東園五畝種成國艶天葩　主人漢家龍種正¶
翩翩迥立雪紵烏紗歌舞承平舊圍紅袖詩興自寫春¶
華未知三斗朝天去定何似鴻寳丹砂且一醉朱顔相¶
慶共看玉井浮花¶
　　杜韋娘　　　　　　　　　　杜夀域¶
暮春天氣鶯老燕子忙如織間嫩葉題詩哨梅小乍遍¶
水新萍圓碧初牡丹謝了秋千搭起垂楊暗鎖深深陌¶
暖風輕盡日閒把榆錢亂擲　恨寂寂芳容衰减頓欹¶
<pb:KR4j0073_WYG_023-24a>¶
玳枕困無力為少年狂蕩恩情薄尚未有歸來消息想¶
當初鳳侣鴛儔喚作平生更不輕離拆倚朱扉淚眼滴¶
損紅綃數尺¶
　　　　　　　　　　　　　　　樂府雅詞¶
華堂深院霜籠月采生寒暈度翠幄風觸梅香噴漸嵗¶
晩春光將近惹離恨萬種多情易感歡難聚少愁成陣¶
擁紅爐鳳枕慵欹銀燈挑盡　當此際爭忍前期後約¶
度嵗無慿凖對好景空積相思恨但自覺厭厭方寸擬¶
<pb:KR4j0073_WYG_023-24b>¶
蠻箋象管丹青妙手寫出寄與伊教信儘千工萬巧惟¶
有心期難問¶
　　緑意(荷/葉)　　　　　　　　　　無名氏¶
碧圓自潔向淺洲逺浦亭亭清絶猶有遺簪不展秋心¶
能倦幾多炎熱鴛鴦密語同傾盖且莫與浣紗人說怨¶
歌忽斷花風碎却翠雲千疊　囘省當年漢舞帕飛去¶
謾縐留仙裙褶戀戀青衫猶染枯香還笑鬢絲飄雪盤¶
心清露如鉛水又一夜西風聴折喜凈看匹練秋光倒¶
<pb:KR4j0073_WYG_023-25a>¶
㵼半湖明月¶
　　解珮環　　　　　　　　　　彭元遜¶
江空不渡恨蘼蕪杜若零落無數逺道荒寒婉娩流年¶
望望美人遲暮風烟雨雪隂晴晩更何須春風千樹盡¶
孤城落木蕭蕭日夜江聲流去　日晏山深聞笛恐他¶
年流落與子同賦事濶心違交淡媒勞蔓草沾衣多露¶
汀洲窈窕餘醒&KR0304;遺珮浮沈澧浦有白漚淡月微波寄¶
語逍遥容與¶
<pb:KR4j0073_WYG_023-25b>¶
　　罥馬索　　　　　　　　　　無名氏¶
曉窻明庭外寒梅向殘月吴溪庾嶺一枝偷把陽和洩¶
氷姿素艶自然天賦品格真香殊常别奈北人不識南¶
枝喚作臘前杏先發　竒絶照溪臨水素禽飛下玉羽¶
瓊芳鬭清潔懊恨春工來何晩傷憐媚眉先折多情立¶
馬待得黄昏踈影斜斜微酸結恨馬融一聲羌笛起處¶
紛紛落如雪¶
　　擊梧桐(别西湖/社友)　　　　　　　李珏(元/暉)¶
<pb:KR4j0073_WYG_023-26a>¶
楓葉濃於染秋正老江上征衫寒淺又是秦鴻過霽烟¶
外寫出離愁幾㸃年來嵗去朝生暮落人似吴潮展轉¶
怕聴陽關曲奈短笛喚起天涯情逺　雙屐行春扁舟¶
嘯晩憶着鷗湖鶯苑小小梅花屋雪月夜記把山扉牢¶
掩惆悵明朝何處故人相望但碧雲半歛定蘇堤重來¶
時候芳草如剪¶
　　　　　　　　　　　　　　　李景元¶
杳杳春江濶收細雨風蹙波聲無歇鴈去汀洲暖岸蕪¶
<pb:KR4j0073_WYG_023-26b>¶
静翠染遥山一抹羣鷗聚散征航來去隔水相望楚越¶
對此凝情乆念往嵗上國嬉遊時節　鬭草園林賣花¶
巷陌觸處風光竒絶正恁濃歡裏悄不意頓有天涯離¶
别看即梅生翠實栁飄狂絮没個人共折把而今愁煩¶
滋味教向誰說¶
　　八寳粧　　　　　　　　　　李甲¶
門掩黄昏畫堂人寂暮雨乍收殘暑簾捲踈星庭户悄¶
隱隱嚴城鐘鼓空街烟暝半開斜月朦朧銀河澄淡風¶
<pb:KR4j0073_WYG_023-27a>¶
凄楚還是鳳樓人逺桃源無路　惆悵夜乆星繁碧雲¶
望斷玉簫聲在何處念誰伴茜裙翠袖共攜手瑶臺歸¶
去對脩竹森森院宇曲屏香暖凝沈炷問對酒當歌情¶
懐記得劉郎否¶
　　大聖樂(初/夏)　　　　　　　　　康伯可¶
千朶竒峯半軒微雨曉來初過漸燕子引教雛飛蓞菡¶
暗薰芳草池面凉多淺斟瓊巵浮緑蟻展湘簟雙紋生¶
細波輕紈舉動圓團素月仙桂婆娑　臨風對月恣樂¶
<pb:KR4j0073_WYG_023-27b>¶
便好把千金邀艶娥幸太平無事擊壤鼓腹攜酒髙歌¶
富貴安居功名天賦爭奈皆由時命呵休眉鎖問朱顔¶
去了還更來麽¶
　　　陶成之生日　　　　　　　蔣勝欲¶
笙月凉邊翠翹雙舞夀仙曲破更聴得艶拍流星慢唱¶
夀詞初了羣唱蓮歌主翁樓中披鶴氅展一笑微微紅¶
透渦襟懐好縱炎官駐繖長是春和　千年鼻祖事業¶
記曽趁雷聲飛快梭但也曽三徑撫松採菊隨分吟哦¶
<pb:KR4j0073_WYG_023-28a>¶
富貴浮雲榮華風過淡處還他滋味多休辭飲有碧荷¶
貯酒深似金荷¶
　　風流子(初/春)　　　　　　　　　少游¶
東風吹碧草年華換行客老滄洲見梅吐舊英栁揺新¶
緑惱人春色還上枝頭寸心亂北隨雲黯黯東逐水悠¶
悠斜日半山暝烟兩岸數聲横笛一葉扁舟青門同攜¶
携手前歡記渾似夢裏揚州誰念斷腸南陌囬首西樓¶
筭天長地乆有時有盡奈何綿綿此恨無休擬待倩人¶
<pb:KR4j0073_WYG_023-28b>¶
說與生怕伊愁¶
　　　秋思　　　　　　　　　　張文濳¶
亭臯木葉下重陽近又是搗衣秋奈愁入庾腸老侵潘¶
鬢謾簪黄菊花也應羞楚天晩白蘋烟盡處紅蓼水邊¶
頭芳草有情夕陽無語鴈横南浦人倚西樓　玉容知¶
安否香箋共錦字兩處悠悠空恨碧雲離合青鳥沈浮¶
向風前懊惱芳心一㸃寸眉兩葉禁甚閒愁情到不堪¶
言處分付東流¶
<pb:KR4j0073_WYG_023-29a>¶
　　　秋怨　　　　　　　　　　周美成¶
楓林凋晩葉關河迥楚客慘將歸望一川暝靄鴈聲哀¶
怨半規凉月人影參差酒醒後淚花銷鳳蠟風幕捲金¶
泥砧杵韻髙喚囘殘夢綺羅香减牽起餘悲　亭臯分¶
襟地難&KR0184;處偏是掩面牽衣何况愁懐長結重見無期¶
想寄恨書中銀鈎空滿斷腸聲裏玉筯還垂多少暗愁¶
密意惟有天知¶
　　　風情¶
<pb:KR4j0073_WYG_023-29b>¶
新緑小池塘風簾動碎影舞斜陽羡金屋去來舊時巢¶
燕土花繚繞前度莓牆繡閣鳳幃深幾許聴得理絲簧¶
欲說又休慮乖芳信未歌先咽愁近清觴　遥知新粧¶
了開朱户應自待月西廂最苦夢魂今宵不到伊行問¶
甚時說與佳音密耗寄將秦鏡偷換韓香天便教人霎¶
時厮見何妨¶
　　前調　　　　　　　　　　　雅詞¶
淑景皇州滿和風漸催促栁花飛過清明驟雨五侯臺¶
<pb:KR4j0073_WYG_023-30a>¶
榭散入青烟新火開時繡簾外傍人飛燕子映葉語黄¶
鸝秋千晝永綺羅人散笑隔花隂紅粉牆低　青鳥多¶
行樂尋芳處何計强逐輕肥空對舊遊滿目誰共開眉¶
遇有時繫馬垂楊影下佇立風前惆悵佳期囘首故園¶
桃李應待人歸¶
　　　和魏桐城　　　　　　　　相山¶
扁舟南浦岸分攜處鳴珮憶珊珊見十五里長堤數聲¶
啼鴂至今清淚衿袖斕斑誰信道沈腰成瘦損潘鬢就¶
<pb:KR4j0073_WYG_023-30b>¶
衰殘謾把酒臨風看花對月不言柱笏無緒慿欄　相¶
逢還相感但凝情秋水送恨春山應念馬催行色泥濺¶
征衫况芳菲將過紅英婉娩追隨正樂黄鳥間關争得¶
此心無着渾似雲閒¶
　　　和楚客維揚燈夕　　　　　方秋崖¶
小樓簾不捲花正閙燈火競元宵想舊日何郎飛金叵¶
羅三生杜牧醉董嬌嬈香塵路雲鬆鸞髻鬌月襯馬蹄¶
驕彷彿神仙劉安雞犬分明富貴子晉笙簫　人生行¶
<pb:KR4j0073_WYG_023-31a>¶
樂爾君不見迷樓春緑迢迢二十四經行處舊月今橋¶
但索笑梅花酒消新雪縱情詩草筆捲春潮俯仰人間¶
陳迹莫惜金貂¶
　　　燕山驛壁間詞　　　　　　吴激(庚溪/詩話)¶
書劔憶遊梁當時事底處不堪傷念蘭苕嫩葉向吴南¶
浦杏花微雨窺宋東牆鳳城外燕隨青步障絲惹紫游¶
韁曲水古今禁烟前後暮雲樓閣春草池塘　囘首斷¶
人腸年芳但如霧鏡髮已成霜獨有蟻尊陶寫蝶夢悠¶
<pb:KR4j0073_WYG_023-31b>¶
颺聴出塞琵琶風沙淅瀝寄書鴻鴈烟月微茫不似海¶
門潮信猶到潯陽¶
　　前調　　　　　　　　　　　史達祖¶
紅樓横落日蕭郎去幾度碧雲飛記窻眼逓香玉臺粧¶
罷馬蹄敲月沙路人歸如今但流鶯通信息雙燕說相¶
思入耳舊歌怕聴金縷斷腸新句羞染烏絲　相逢南¶
溪上桃花嫩嬌様淺淡羅衣恰是怨深腮赤愁重聲遲¶
悵東風巷陌草迷春恨軟塵庭户花誤幽期多少寄來¶
<pb:KR4j0073_WYG_023-32a>¶
芳字都待還伊¶
　　　憶别　　　　　　　　　　方千里¶
河梁攜手别臨岐語共約踏青歸自雙燕再來斷無音¶
信海棠開了還又參差料此際笑隨花便面醉騁錦障¶
泥不憶故園粉愁香怨忍教華屋緑慘紅悲　萬家歌¶
舞地生踈乆塵暗鳳縷羅衣何限可憐心事難訴歡期¶
但兩㸃愁蛾才開重歛幾行清淚欲制還垂爭表為郎¶
憔悴相見方知¶
<pb:KR4j0073_WYG_023-32b>¶
　　　　　　　　　　　　　　　孫花翁¶
三疊古陽關輕寒噤清月滿征鞍記玉笋攬衣翠囊親¶
贈繡巾揾臉金栁初攀自囘首燕臺雲掩冉鳳閣雨闌¶
珊天有盡頭水無西注鬢難留黑帯易成寛　啼粧東¶
風悄菱花在擬倩錦字封還應恨忍蛾眉凝黛慵髻堆¶
鬟奈情逐事遷心隨春老夢和香冷歡與花殘閒煞烟¶
茸窻閣十二屏山¶
　　長夀樂　　　　　　　　　　栁耆卿¶
<pb:KR4j0073_WYG_023-33a>¶
繁紅嫩翠艶陽景粧㸃神州明媚是處樓臺朱門院落¶
絃管新聲騰沸恣遊人無限馳驟驕馬如水競尋芳選¶
劇强歸來向晩起通衢近逺香塵細細　太平世少年¶
時忍把韶光輕棄况有紅粧楚艶一笑千金何啻向尊¶
前舞袖飄雪歌響行雲止願長繩且把飛烏繫任好從¶
容痛飲誰能惜醉¶
　　八犯玉交枝(招寳山/觀月上)　　　　　仇逺¶
滄島雲連緑瀛秋入暮景却沈洲嶼無浪無風天地白¶
<pb:KR4j0073_WYG_023-33b>¶
聴得潮生人語擎空孤柱翠倚髙閣慿虛中流蒼碧迷¶
烟霧惟見廣寒門外青無重數　不知是水是山不知¶
是樹漫漫知是何處倩誰問凌波輕步謾凝睇乗鸞秦¶
女想庭曲霓裳正舞莫須長笛吹愁去怕喚起魚龍三¶
更噴作前山雨¶
　　踈影(仙吕/宫)　　　　　　　　　姜堯章¶
苔枝綴玉有翠禽小小枝上同宿客裏相逢籬角黄昏¶
無言自倚脩竹昭君不慣邊沙逺但暗憶江南江北想¶
<pb:KR4j0073_WYG_023-34a>¶
珮環月夜歸來化作此花幽獨　猶記深宫舊事那人¶
正睡裏飛近蛾緑莫似春風不管盈盈早與安排金屋¶
還教一片隨波去又却怨玉龍哀曲等恁時重覔幽香¶
已入小窻横幅¶
　　　梅影　　　　　　　　　　張叔夏¶
黄昏片月似滿地碎隂還更清絶枝北枝南疑有疑無¶
幾度燈前難折依稀倩女離魂處緩步出前村時節看¶
夜深竹影横斜應妬過雲明滅　窺鏡蛾眉淡掃為容不¶
<pb:KR4j0073_WYG_023-34b>¶
在貌獨抱孤潔莫是花光描取春痕不怕麗譙吹徹還¶
驚海上然犀去照水底珊瑚如活做弄得酒醒天寒空¶
對一庭香雪¶
　　霜葉飛(秋/夜)　　　　　　　　　周美成¶
露迷衰草踈星掛凉蟾低下林表素娥青女鬭嬋娟正¶
倍添悽悄漸颯颯丹楓撼曉横天雲浪魚鱗小見皓月¶
相看又透入清輝半餉特地留照　迢逓望極關山波¶
穿千里度日如嵗難到鳳樓今夜聴西風奈五更愁抱¶
<pb:KR4j0073_WYG_023-35a>¶
想玉匣哀絃閉了無心重理相思調念故人牽離恨屏¶
掩孤顰淚流多少¶
　　　　　　　　　　　　　　　沈唐¶
霜林凋晩危樓迥登臨無限秋思望中閒想洞庭波面¶
亂紅初墜更蕭索風吹渭水長安飛舞千門裏變景摧¶
芳榭惟有蘭衰暮叢菊殘餘蕋　念花滿堂時自美人¶
一去鎮掩香閨經嵗又觀珠露碎㸃蒼苔敗梧飄砌謾¶
贏得相思淚眼東君早作歸來計便莫惜丹青手重與¶
<pb:KR4j0073_WYG_023-35b>¶
芳菲萬紅千翠¶
　　　　　　　　　　　　　　　失名¶
故宫秋晩餘芳盡輕隂閒淡池閣鳳泥銀暗玳紋花巻¶
斷腸簾幕漸砌菊遺金謝却芙蓉纔共清霜約半弄蕋¶
氷綃波淺拂胭脂翠瓊連並彫蕚　應是曽倚東君縱¶
艶姿輕盈映損丹杏紅藥旋成深妬判與西風任從開¶
落况衰晩淵明意薄重陽羞對吟酌待說與江梅早傅¶
粉匀香慰伊蕭索¶
<pb:KR4j0073_WYG_023-36a>¶
　　過秦樓　　　　　　　　　　周美成¶
水浴清蟾葉喧凉吹巷陌雨聲初斷閒依露井笑撲流¶
螢惹破畫羅輕扇人靜夜乆凭欄愁不歸眠立殘更箭¶
歎年華一瞬人今千里夢沈書逺　空見說鬢怯瓊梳¶
容銷金鏡漸懶趁時匀染梅風地溽虹雨苔滋一架舞¶
紅都變誰信無憀為伊才减江淹情傷荀倩但明河影¶
下還看稀星數㸃¶
　　　春晩　　　　　　　　　　李景元¶
<pb:KR4j0073_WYG_023-36b>¶
賣酒壚邊尋芳原上亂花飛絮悠悠已蝶稀鶯散便擬¶
把長繩繫日無由謾道草忘憂也徒將酒解閒愁正江¶
南春盡行人千里蘋滿汀洲　有翠紅徑裏盈盈侣簇¶
芳茵禊飲時笑時謳當暖風遲景任相將永日爛漫狂¶
遊誰信盛狂中有離情忽到心頭向尊前擬問雙燕來¶
時曽過秦樓¶
　　江神子慢　　　　　　　　　吕聖求¶
新枝媚斜日花徑霽晩碧汎紅滴近寒食蜂蝶亂㸃檢¶
<pb:KR4j0073_WYG_023-37a>¶
一城春色倦遊客門外昏鴉啼夢破春心似遊絲飛逺¶
碧燕子又語斜簷行雲自没消息　當時烏絲夜語約¶
桃花時候同醉瑶瑟甚端的看看是榆莢楊花飛擲怎¶
忘得斜倚紅樓囘淚眼天如水沈沈連翠璧想伊不整¶
啼粧影簾側¶
　　　瑞香　　　　　　　　　　蔡伯堅¶
紫雲㸃楓葉崖樹小婆娑嵗寒節占髙潔纎苞煖釀出¶
梅魂蘭魄照濃碧茗盌添春花氣重芸窻晩濛濛浮霽¶
<pb:KR4j0073_WYG_023-37b>¶
月小眠鼻觀先通廬山舊夢清絶　蕭閒平生淡泊獨¶
芳温一念猶未衰歇種種陳迹而今老但覔茶烟禪榻¶
寄閒寂風外天花無夢也鴛鴦債從渠千萬刼夜寒囘¶
施幽香與春愁客¶
　　鬭嬋娟　　　　　　　　　　張炎¶
舊家池館尋芳處從教飛燕頻繞一灣栁䕶水房春看¶
鏡鸞窺曉暈宿粉雙蛾淡掃羅襦飄帯腰圍小盡醉方¶
歸去又暗約明朝鬭草誰解先到　心緒亂若晴絲那¶
<pb:KR4j0073_WYG_023-38a>¶
囘遊處墜紅爭戀斜照近來歡事漸無多尚被鶯聲惱¶
便白髮如今縱少情懐不似前時好謾重省燕臺句愁¶
極還醒背花一笑¶
　　幔捲紬(相/思)　　　　　　　　　栁耆卿¶
閒窻燭暗孤幃夜永欹枕難成寐細屈指尋思舊事前¶
歡都來未盡平生深意到得如今萬般追悔空祇添憔¶
悴對好景良宵皺着眉兒成甚滋味　紅茵翠被當時¶
事一一堪垂淚怎生得依前似恁偎香倚暖抱着日髙¶
<pb:KR4j0073_WYG_023-38b>¶
猶睡筭得伊家也應隨分煩惱心兒裏又爭似從前澹¶
澹相看免恁縈繫¶
　　　　　　　　　　　　　　　李景元¶
絶羽沈鱗埋香葬玉杳杳悲前事對一盞寒燈數㸃沈¶
螢悄悄畫屏巫山十二蕣臉星眸蕙情蘭性一旦成流¶
水便縱有甘泉妙手洪都方士何濟　香閨寳砌臨粧¶
處迤邐苔痕翠更不忍看伊繡殘鴛履而今尚有啼紅¶
粉漬好夢不來斷雲飛去黯黯情無際謾飲盡香醪奈¶
<pb:KR4j0073_WYG_023-39a>¶
向愁腸消遣無計¶
　　女冠子(元/夕)　　　　　　　　　　蔣勝欲¶
蕙花香也雪晴池館如畫春風飛到寳釵樓上一片笙¶
簫琉璃光射而今鐙謾掛不是暗塵明月那時元夜况¶
年來心懶意怯羞與蛾兒爭耍　江城人悄初更打問¶
繁華誰解再向天公借剔殘紅灺但夢裏隱隱鈿車羅¶
帕吴箋銀粉砑待把舊家風景寫成閒話笑緑鬟鄰女¶
倚窻猶唱夕陽西下¶
<pb:KR4j0073_WYG_023-39b>¶
　　二¶
電旂飛舞雙龍還又爭渡湘灕雲外獨醒何在翠筠紅¶
蘅芳菲如故深衷全未悟不似素車白馬巻潮起怒但¶
悄然千載舊跡時有人來弔古　生平慣受椒蘭苦甚魄¶
沈寒波更被饞蛟妬結瓊紉珞料貝闕隱隱騎鯨烟霧¶
楚妃花倚(闕/)　　玉簫吹了泝波同步待月明洲渚小¶
留旌節朗吟騷賦¶
　　　上元　　　　　　　　　　　李漢老¶
<pb:KR4j0073_WYG_023-40a>¶
帝城三五燈光花市盈路天街遊處此時方信鳳闕都¶
民奢華豪富紗籠纔過處喝道轉身一壁小來且住見¶
許多才子艶質攜手並肩低語　東來西住誰家女買¶
玉梅爭戴緩步香風度北觀南顧見畫燭影裏神仙無¶
數引人魂似醉不如趁早步月歸去這一雙情眼怎生¶
禁得許多胡覷¶
　　前調　　　　　　　　　　　栁耆卿¶
斷烟殘雨洒微凉生軒户動清籟蕭蕭庭樹銀河濃淡¶
<pb:KR4j0073_WYG_023-40b>¶
華星明滅輕雲時度莎階寂静無覩幽蟲切切秋吟苦¶
踈篁一徑流螢幾㸃飛來又去　對月臨風空恁無眠¶
耿耿暗想舊日牽情處綺羅叢裏有人人那囘飲散畧¶
畧曽諧鴛侣因循忍便聧阻相思不得長相聚好天良¶
夜無端惹起千愁萬緒¶
　　二¶
淡烟飄薄鶯花謝清和院落樹隂翠密葉成幄麥秋霽¶
景夏雲忽變竒峯倚寥廓波暖銀塘漲新萍緑魚躍想¶
<pb:KR4j0073_WYG_023-41a>¶
端憂多暇陳王是日嫩苔生閣　正鑠石天髙流金晝¶
永楚榭光風轉蕙披襟處波翻翠幕以文會友沈李浮¶
𤓰忍輕諾别館清閒避炎蒸豈須河朔但樽前隨分雅¶
歌艶舞盡成歡樂¶
　　　　　　　　　　　　　　　康與之¶
火雲初布遲遲永日炎暑濃隂髙樹黄鸝葉底羽毛學¶
整方調嬌語薰風時漸動峻閣池塘芰荷爭吐畫梁紫¶
燕對對銜泥飛來又去　想佳期容易成辜負共人人¶
<pb:KR4j0073_WYG_023-41b>¶
同上畫樓斟香醑恨花無主卧象牀犀枕成何情緒有¶
時魂夢斷半窻殘月透簾穿户去年今夜扇兒搧我情¶
人何處¶
　　　雪景　　　　　　　　　　周美成¶
同雲密布撒梨花栁絮飛舞樓臺悄似玉向紅爐煖閣¶
院宇深沈廣排筵會聴笙歌猶未徹漸覺輕寒透簾穿¶
户亂飄僧舍密洒歌樓酒帘如故　想樵人山徑迷蹤¶
路料漁人收綸罷釣歸南浦路無伴侣見孤村寂寞招¶
<pb:KR4j0073_WYG_023-42a>¶
颭酒旗斜處南軒孤鴈過嚦嚦聲聲又無書度見臘梅¶
枝上嫩蘂兩兩三三微吐¶
　　夀星明(慶黄宰/秩滿)　　　　　　　梅亭¶
玉露迎寒金風薦冷正蘭桂香覺秋光過半日臨三九¶
葱葱佳氣靄靄琴堂見說當年申生穀旦夢叶長庚天¶
降祥文章伯英聲早著騰踏飛黄　雙鳬暫駐東陽巳¶
種得春隂千種棠有無邊風月幾多事業安排青瑣入¶
與平章百里民歌一樽春酒爭勸殷勤稱夀觴願此去¶
<pb:KR4j0073_WYG_023-42b>¶
龜齡難老長侍君王¶
　　離别難　　　　　　　　　　栁耆卿¶
花謝水流倐忽嗟年少光隂有天然蕙質蘭心美韶容¶
何啻直千金便因甚翠弱紅衰纒綿香體都不勝任筭¶
神仙五色靈丹無驗中路委瓶簮　人悄悄夜沈沈閉¶
香閨永棄鴛衾想嬌魂媚魄非逺縱洪都方士也難尋¶
最苦是好景良天尊前歌笑空想遺音望斷處杳杳巫¶
山十二千古暮雲深¶
<pb:KR4j0073_WYG_023-43a>¶
　　透碧霄¶
日華邊萬年芳樹起祥烟帝居壯麗皇家熈盛寳運當¶
千端門清晝觚稜照日雙闕中天太平時朝野多歡徧¶
錦街香陌鈞天歌吹閬苑神仙　昔觀光得意狂遊風¶
景再覩更精妍傍栁隂尋花徑空恁嚲轡垂鞭樂遊雅¶
戲平康艶質應也依然仗何人多謝嬋娟道宦名蹤跡¶
歌酒情懐不似當年¶
　　　　　　　　　　　　　　　查荎¶
<pb:KR4j0073_WYG_023-43b>¶
艤蘭舟十分端是載離愁練波送逺屏山遮斷此去難¶
留相從爭奈心期乆要屢變霜秋歎人生杳似萍浮又¶
翻成輕别都將深恨付與東流　想斜陽影裏寒烟明¶
處雙槳去悠悠愛渚梅幽香動須採掇倩纎柔艶歌粲¶
發誰傳餘韻來說仙遊念故人留此遐州但春風老去¶
秋月圓時獨倚江樓¶
　　選冠子(一名蘇/武慢)　　　　　　　張敏叔¶
嫩水挼藍遥堤影翠半雨半烟橋畔鳴禽弄舌夢草縈¶
<pb:KR4j0073_WYG_023-44a>¶
心偏稱謝家池館紅粉牆頭步揺金縷纎柔舞腰低軟¶
被和風搭在闌干終日畫簾髙捲　春易老細葉舒眉¶
輕花吐絮漸覺緑隂成幔章臺繫馬灞水維舟誰念鳳¶
城人逺惆悵故國陽關杯酒飄零惹人腸斷恨青青客¶
舎江頭風笛亂雲空晩¶
　　　　　　　　　　　　　　　梅苑¶
庾嶺烟光江南風景冷落嵗寒庭院踈林萬木凍折孤¶
根獨拒曉霜囘暖蕚㸃胭脂粉凝芳葉依稀幾枝初綻¶
<pb:KR4j0073_WYG_023-44b>¶
上層樓月夜慿欄風送暗香清逺　嗟往昔漢妃臨鸞¶
新粧才飾艶絶人間金鈿東君信息造化工夫却笑衆¶
葩開晩若似芳菲訊速終與和羮鳳池仙館願樓頭羌¶
管休吹免使為花腸斷¶
　　蘇武慢　　　　　　　　　　侯彦周¶
暗雨收梅晴波揺栁萬頃水精宫冷橋森畫棟岸列紅¶
樓兩岸翠簾交映天上行舟鑑中開户人在蘂珠仙境¶
况吟烟嘯月彈絲吹竹太平歌詠　人盡說銅虎分賢¶
<pb:KR4j0073_WYG_023-45a>¶
銀潢儲秀鞏固行都藩屏棠隂散暑鼎篆凝香永日一¶
庭虚靜紅袖持觴綵箋揮翰適意酒豪詩俊看飛雲丹¶
詔行沙金勒待公歸覲¶
　　　　　　　　　　　　　　　馮尊師¶
飯了從容消閒策杖野望有何慿仗帆歸逺浦鷺立汀¶
洲千樹好花微放芳草池塘錦江樓閣隱隱雲埋青嶂¶
向東郊極目天涯不見故人惆悵　歸去也翠麓﨑嶇¶
林巒掩映消遣晩來情况幽禽巧語弱栁揺金緑影小¶
<pb:KR4j0073_WYG_023-45b>¶
橋清響揮掃龍蛇領畧風光陶寫丹青吟唱這雲山好¶
景物外烟霞幾人能訪¶
　　　又¶
返照迴光終焉活計何處可為依託凋零鄭圃竹塢松¶
溪林下勝遊行樂霞友雲朋水色山光幽隱烟蘿巖壑¶
更堂堂氣槩摩天一㸃浩然寥廓　堪愛處蝶戲花梢¶
苔生石徑風細日髙簾幕清虚器量咀嚼乾坤髙邁市¶
朝歡約踈葛寛裁瘦玉横拖嘯傲東籬吟酌把真情欲¶
<pb:KR4j0073_WYG_023-46a>¶
寫奈何塵世故人蕭索¶
　　　又¶
識破塵寰凡籠跳出飄蕩幸無拘束萍蹤自在雅操孤¶
髙還若野雲麋鹿遇坎乗流混俗和光知止有何榮辱¶
恣陶陶海上人間不管嵗華催促　從此後筆硯生塵¶
蠅蝸絶念安分翠微雲屋般般放下事事都休靜對小¶
軒梅竹一味踈慵萬古淳風便是真常清福任羣情晝¶
夜世俗奔波競爭蠻觸¶
<pb:KR4j0073_WYG_023-46b>¶
　　　又¶
夢斷槐宫倚天長嘯勘破物情今古擔簦映雪射虎誅¶
龍曽把少年身誤金谷繁華漢苑秦宫空有落花飛絮¶
歎浮生終日忙忙誰肯死前囘顧　爭似我玉麈清談¶
金徽雅弄髙卧洞天門户逍遥畎畝肆任情懐閒伴蓼¶
汀鷗鷺收拾生涯紫蠏黄柑江上一簔烟雨醉歸來依¶
舊蘆花深處月明幽浦¶
　　　又¶
<pb:KR4j0073_WYG_023-47a>¶
堪歎羣情迷津宛轉飄蕩甚時休歇爭頭競角抵死漫¶
生一向戀家貪業利鎖名韁慾浪恩山酒市花衢顛蹷¶
騁僂儸似蟻循環不念鬢華如雪　誰肯向太朴林中¶
無為鄉裏閒伴老&KR0360;莊列珠亡罔象夢斷華胥髙枕洞¶
天日月三界廓然八表冲虛湛湛靈光通徹這逍遥刼¶
外妙哉真樂世間難說¶
　　　又¶
過隙年光如毛塵事暗把物情移換浮生擾擾背覺隨¶
<pb:KR4j0073_WYG_023-47b>¶
塵酒色利名縈絆慿君看取歴代英雄楚越周秦唐漢¶
謾遺留壊冢頺碑千古是非不斷　聞早悟碧玉壺中¶
白雲堆裏别有翠霞宫殿三天雅㑹五彩光攅朝赴紫¶
微瓊宴閬苑瑶池綘闕清都信任逍遥遊翫笑愚頑苦¶
海販骨無休往來流轉¶
　(全真馮尊師本燕趙書生遊汴遇異人得仙學所賦/歌曲髙潔雄暢最傳者蘇武幔二十篇前十篇道遺)¶
　(世之樂後十篇論修仙之事㑹稽費無隱獨善歌之/聞者有凌雲之思無復流連光景者矣予山居毎登)¶
　(髙望逺則與無隱歌而和之無隱謂我更作十篇居/兩年得兩篇半後於湖上二三夕間得七篇半毎一)¶
<pb:KR4j0073_WYG_023-48a>¶
　(篇成無隱即歌之馮尊師天外有聞能/乗風為我一來聴耶道園道人虞集記)¶
　　　　　　　　　　　　　　　虞集¶
歸去來兮昨非今是惆悵獨悲奚語迷途未逺晨景熹¶
微乃命僕夫先路風颺舟輕候門童稚此日再瞻衡宇¶
酒盈樽三徑雖荒松菊宛然如故　聊寄傲與世相違¶
舊交俱息更復駕言焉取琴書情話尋壑經邱倦鳥岫¶
雲容與農人告我有事西疇孤櫂賦詩春雨但樂夫天¶
命何疑乗化任渠留去¶
<pb:KR4j0073_WYG_023-48b>¶
　　　又¶
雲淡風輕傍花隨栁將謂少年行樂髙閣林間小車城¶
裏千古太平西洛瞻彼泱泱言思君子流水儼然如昨¶
但清遊天際輕隂未便暮愁離索　長記得童冠相隨¶
浴泝歸去吟咏鳶飛魚躍逝者如斯吾衰甚矣調理自¶
存斟酌清廟朱絲舊堂金石隱几似聞更作農人告我¶
有事西疇窈窕掛書牛角¶
　　前調　　　　　　　　　　　楊太尉¶
<pb:KR4j0073_WYG_023-49a>¶
碧眼連車黄頭間坐望斷故人何處當時勝麗舊日繁¶
華都變(闕/)　　　萬里銜寃幾年埋恨仔細向誰分訴¶
對南風凝眸眺神旌觸目淚流如雨　今幸會電掃雷¶
驅雲開霧歛一旦青天重覩桃林卧草華嶽嘶風行迓¶
太平周武洗盡(闕/)　巷陌從此追歡酒杯頻舉任笙簫¶
聲裏花朝月夕醉中歌舞¶
　　　　　　　　　　　　　　　吕聖求¶
雨濕花房風斜燕子池閣晝長春晩檀盤戰象寳局鋪¶
<pb:KR4j0073_WYG_023-49b>¶
棊籌畫未分還懶誰念少年齒怯梅酸病踈霞盞正青¶
錢遮路緑絲明水倦尋歌扇　空記得小閣題名紅箋¶
親製燈火夜深裁剪明眸似水妙語如絃不覺曉霜雞¶
喚聞道近來筝譜慵看金鋪長掩瘦一枝梅影囘首江¶
南路逺¶
　　惜餘春慢(春/情)　　　　　　　　魯逸仲¶
弄月餘花團風輕絮露濕池塘春草鶯鶯戀友燕燕將¶
雛惆悵睡殘清曉還似初相見時攜手旗亭酒香梅小¶
<pb:KR4j0073_WYG_023-50a>¶
向登臨長是傷春滋味淚彈多少　因甚却輕許風流¶
終非長乆又說分飛煩惱羅衣瘦損繡被香消那更亂¶
紅如掃門外無窮路岐天若有情和天須老念髙唐歸¶
夢凄凉何處水流雲繞¶
　　玉山枕　　　　　　　　　　栁耆卿¶
驟雨新霽蕩原野清如洗斷霞散彩殘陽倒影天外雲¶
峯數朶相倚露莎烟芰滿池塘見次第幾番紅翠當是¶
時河朔飛觴避炎蒸想風流堪繼　晩來髙樹清風起¶
<pb:KR4j0073_WYG_023-50b>¶
動簾幕生秋氣畫樓晝寂蘭堂夜静舞艶歌姝漸任羅¶
綺訟閒時泰足風情便爭奈雅歡都廢省教成幾闋新¶
歌盡新聲好尊前重理¶
　　洞庭春色　　　　　　　　　曽鞏¶
絳蕚欺寒暗傳春信一枝乍芳向籬邊竹外前村雪裏¶
青梢猶瘦踈影溪傍惹露和烟凝酥艶似瀟洒玉人初¶
試粧江南路有多情竚立迴盡柔腸　倚樓最難忘處¶
正皓月千里流光縱廣平心勁難思麗句少陵詩興猶¶
<pb:KR4j0073_WYG_023-51a>¶
愛清香休怪東君先留意問他日和羮誰又强還輕許¶
笑凌空檜影松䕃交相¶
　　　　　　　　　　　　　　　程正伯¶
錦字親裁淚巾偷裛細說舊時記笑桃門巷粧窺寳靨¶
弄花庭榭香濕羅衣幾度相隨遊冶去任月細風尖猶¶
未歸多少事有垂楊眼見紅燭心知　如今事都過也¶
但贏得雙鬢成絲歎半粧紅豆相思有分兩分青鏡重¶
合難期惆悵一春飛絮夢悠揚教人分付誰銷魂處又¶
<pb:KR4j0073_WYG_023-51b>¶
梨花雨暗半掩重扉¶
　　　　　　　　　　　　　　　陸務觀¶
壯嵗文章暮年勲業自昔誤人筭英雄成敗軒裳得失¶
難如人意空喪天真請看邯鄲當日夢待炊罷黄粱徐¶
欠伸方知道許多時富貴何處關身　人間定無可意¶
怎換得玉鱠絲蓴且釣竿漁艇筆牀茶竈閒聴荷雨一¶
洗衣塵洛水秦關千古後尚棘暗銅駞空愴神何須更¶
慕封侯定逺圖像麒麟¶
<pb:KR4j0073_WYG_023-52a>¶
　　丹鳳吟(春/恨)　　　　　　　　　周美成¶
迤邐春光無賴翠藻翻池黄蜂遊閣朝來風暴飛絮亂¶
投簾幕生憎暮景倚牆臨岸杏靨妖邪榆錢輕薄晝永¶
思惟傍枕睡起無聊殘照猶在庭角　况是别離氣味¶
坐來便覺心緒惡痛引澆愁酒奈愁濃如酒無計銷鑠¶
那堪昏暝蔌蔌半簷花落弄粉調朱柔素手問何時重¶
握此時此意長怕人道着¶
　¶
<pb:KR4j0073_WYG_023-52b>¶
　¶
　¶
　¶
　¶
　¶
　¶
　¶
　花草稡編巻二十三¶
